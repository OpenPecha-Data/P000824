༄༅༎ རྒྱ་གར་སྐད་དུ་།
ཏྲཻ་ལོ་ཀྱ་པྲ་ཏི་བམ་།
བོད་སྐད་དུ་།
ཁམས་གསུམ་སྒྲོན་མ་།
ཆོས་ཉིད་སྟོང་པའི་ངང་ལ་ཕྱག་འཚལ་ལོ་།
ཁམས་གསུམ་སྒྲོན་མ་རྐྱེན་དང་བྲལ་༎
མ་རིག་མུན་སེལ་བློས་མ་རེག་། གཞན་ནས་བཙལ་བས་རྙེད་མི་འགྱུར་༎
ཐིག་ལེ་བརྡལ་བའི་རང་བྱུང་བདེ་༎
རིག་པ་རང་ཤར་བཅོས་སུ་མེད་༎
ལྷུན་གྲུབ་བཙལ་དུ་གདོད་ནས་མེད་༎
སྙིང་པོའི་སྙིང་པོ་གཉིས་མེད་མཆོག་། ཡེ་ནས་ཐ་སྙད་ཀུན་དང་བྲལ་༎
ཇི་བཞིན་གསལ་ལ་རྟོག་མེད་དོན་༎
དོན་དམ་སྤྲོས་མེད་ཡང་དག་དབྱིངས་༎
བཙལ་དུ་མེད་པས་སྒོམ་ཚིག་འདས་༎
ཇི་བཞིན་ཀློང་དུ་གྱུར་པས་ན་༎
རྣམ་དག་དོན་ལ་མཁས་པ་ཡིན་༎
གདོད་ནས་མ་སྐྱེས་གསལ་བའི་ཀློང་༌༎
དོན་དམ་རྟོགས་པས་ཆོས་ཀྱི་སྐུ་༎
ལོངས་སྤྱོད་བདེ་ཆེན་རྒྱལ་པོའི་སྐུ་༎
ཡེ་ཤེས་རོལ་པས་སྤྲུལ་པའི་སྐུ་༎
ཐུགས་རྗེ་བྱང་ཆུབ་སེམས་དཔའི་ལམ་༎
མ་གཡོས་རྟོག་མེད་ཆོས་ཀྱི་ལམ་༎
རང་བཞིན་གནས་པས་བདེ་བའི་རྫོང་༌།
ཁམས་གསུམ་མུན་སེལ་སྒྲོན་མའི་མཆོག་། བདེ་ཆེན་རང་བྱུང་ཐུགས་རྗེར་གསལ་།

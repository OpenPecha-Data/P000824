༼༣༽༄༅༎ གང་ཡིན་པ་དེ་བཞིན་གཤེགས་པའི་བཀའ་ཡིན་ནོ་༎
ཆོས་ཉིང་གདལ་བ་ཆེན་པོ་མ་སྐྱེས་པ་ལ་།
སྐྱེ་འགག་མེད་ཅིང་སྤྲོས་པ་དང་བྲལ་བ་དེ་བཞིན་གཤེགས་པའི་བཀའ་ཡིན་ནོ་༎
ཐམས་ཅད་སྐྱེ་འཆི་དང་འཕོ་འགྱུར་མེད་ཅིང་༌།
ང་དང་བདག་མེད་པ་དེ་བཞིན་གཤེགས་པའི་བཀའ་ཡིན་ནོ་༎
དུས་ལ་སྔ་ཕྱི་མེད་ཅིང་གནས་ལ་མཐོ་དམན
མེད་ལ་ཡུན་ལ་རིང་ཐུང་མེད་པ་དེ་བཞིན
གཤེགས་པའི་བཀའ་ཡིན་ནོ་༎
དེ་ཅི་ཡང་མེད་པ་ལས་ནི་ཅིར་ཡང་སྣང་བ་ལ་།
ཅིར་ཡང་སྣང་ཙམ་ན་ཅིར་མེད་པ་ལས་མ་གཡོས་པ་ནི་།
དེ་བཞིན་གཤེགས་པའི་བཀའ་ཡིན་ནོ་༎
གཅིག་ལས་མ་གཡོས་པར་མང་པོ་བསམ་གྱིས་མི་ཁྱབ་པར་སྣང་ལ་།
མང་པོ་བསམ་གྱིས་མི་ཁྱབ་པར་སྣང་ཙམ་ན་།
གཅིག་ལས་མ་གཡོས་པ་ནི་དེ་བཞིན་གཤེགས་པའི་བཀའ་ཡིན་ནོ་༎
གཅིག་ཏུ་འདུས་ལ་གཉིས་སུ་མེད་ཅིང་༌།
གསུང་དུ་སྣང་བ་དེ་བཞིན་གཤེགས་པའི་བཀའ་ཡིན་ནོ་༎
བསམ་གྱིས་མི་ཁྱབ་པ་ལ་ཡང་བསམ་དུ་མེད་ཅིང་བརྗོད་ཀྱིས་ཀྱང་མི་ལངས་ལ་།
བརྗོད་དུ་ཡང་མེད་ལ་བགྲང་དུ་ཡང་མེད་པ་ནི་དེ་བཞིན་གཤེགས་པའི་བཀའ་ཡིན་ནོ་༎
སྤངས་ཀྱང་མ་སྤངས་ལ་།
ཆགས་ཀྱང་མ་ཆགས་པ་ནི་དེ་བཞིན་གཤེགས་པའི་བཀའ་ཡིན་ནོ་༎
ཅིར་ཡང་སྣང་ཅི་ལྟ་བུར་ཡང་མ་གྲུབ་ཅིང་༌།
བསམ་གྱིས་ཀྱང་མི་ཁྱབ་ལ་།
དཔག་གིས་ཀྱང་མི་ལངས་ལ་།
དཔག་ཏུ་ཡང་མེད་པ་ནི་དེ་བཞིན་གཤེགས་པའི་བཀའ་ཡིན་ནོ་༎
ཆོས་མ་བྱུང་མ་སྐྱེས་པ་སྐྱེ་བ་མེད་པའི
རྟོགས་པ་ཆེན་པོའི་ཐུགས་མཉམ་པ་ཆེན་པོའི་སངས
རྒྱས་ནི་། དེ་བཞིན་གཤེགས་པའི་བཀའ་བཞིན་དུ་མི་འགྱུར་བ་ཡིན་ཏེ་།
ས་གཞི་ནམ་མཁའ་ལ་འཕགས་སྲིད་ལ་།
ཆུ་ཀླུང་རྒྱུན་ལས་ལྡོག་སྲིད་ཀྱང་༌།
དེ་བཞིན་གཤེགས་པའི་བཀའ་གཞན་དུ་འགྱུར་མི་སྲིད་དོ་༎
དེ་ནི་རྩོལ་བ་དང་བཅས་པ་མ་ཡིན་།
རྩོལ་དུ་མེད་པའི་བདག་ཉིད་ཡིན་ལ་།
མཚན་མ་དང་བཅས་པ་མ་ཡིན་།
མཚན་མ་མེད་པའི་ངང་དུ་བརྡལ་བས་།
དོན་དམ་པ་ཡང་ཡིན་ནོ་༎
དེ་ནི་སྒྲོ་སྐུར་དང་གྲོན་ཐེབས་མེད་དེ་།
གྲུབ་ཅིང་མཐར་ཕྱིན་པར་འགྱུར་ངེས་པས་བདེན་པ་ཡིན་ནོ་༎
དེ་ནི་དཔེར་ན་རྒྱ་གར་གྱི་ཡུལ་ན་བསོད་ནམས་ལས་གྲུབ་པའི་རྒྱལ་པོ་འབའ་ལི་ཏ་།
རྒྱལ་སྲིད་རིན་པོ་ཆེ་སྣ་བདུན་ལ་དབང་བྱེད
ཅིང་ཆགས་པ་ལ་ཐུགས་རྗེ་ཆེན་པོས་ཆགས་པ
ལས་བཟློག་པའི་ཕྱིར་སྤྲང་པོའི་གཟུགས་ལས་བཀྲེས་པ
ཉམ་ཐག་པ་ཅིག་བྱུང་ནས་།
རྒྱལ་པོས་སྨྲས་པ་།
ཨེ་མ་ཉམ་ཐག་པའི་སེམས་ཅན་བཀྲེས་སྐོམ་གྱིས་ཉེན་པ་།
འདོད་པའི་ལོངས་སྤྱོད་ལ་ཅུང་ཟད་བརྟེན་ནམ་།
བྲམ་ཟེ་སྤྲང་པོས་སྨྲས་པ་།
གསེར་གྱི་རི་ལ་གཡུ་ཡི་རྫ་ལྷགས་ཏེ་།
གྲམ་པ་ལ་སོགས་རིན་ཆེན་བཅལ་བཀྲམ་ཞིང་༌༎
ཆུ་ཀླུང་འདི་ཀུན་བདུད་རྩིར་འབབ་གྱུར་ཀྱང་༌༎
ནོར་གྱིས་ཆོག་དང་ཟས་ཀྱིས་ཆོག་ཤེས་༄༅༎
བཟང་༌༎
དགོས་པའི་དོན་ནི་བླ་མེད་སངས་རྒྱས་སོ་༎
ཞེས་སྨྲས་པས་།
རྒྱལ་པོ་རྒྱལ་སྲིད་ལ་སྐྱོ་སེམས་སྐྱེས་ནས་།
ཕྱིར་མི་ལྡོག་པའི་ས་ལ་བཀོད་དོ་དེ་བཞིན་དུ་།
དེ་བཞིན་གཤེགས་པའི་བཀའ་བདེན་པ་འདི་ནི་།
སངས་རྒྱས་དང་བྱང་ཆུབ་སེམས་དཔའ་ལྟ་བུ་མ་ཡིན་གྱི་།
ཐ་ན་བྱ་དང་རི་དྭགས་དང་མེ་སྒྲ་རླུང་སྒྲ་ལས་གྲགས་ཀྱང་༌།
ཀུན་ཏུ་བཟང་པོའི་ངང་ཉིད་ཀྱིས་བྱིན་གྱིས་བརླབས་ཀྱིས་བསྟན་པ་ཡིན་པར་ཤེས་པར་བྱའོ་༎
དེ་ཅིའི་ཕྱིར་ཞེ་ན་།
དེ་ནི་ཐམས་ཅད་དུ་བཟང་ངན་དང་སྤང་ལེན་མེད་པའི་ཕྱིར་རོ་༎
གསོལ་པ་།
ཚད་མ་ཞེས་བགྱི་བ་གང་ལགས་།
བཀའ་སྩལ་པ་།
ཚད་མ་ཞེས་བྱ་བ་ནི་།
དྲང་ཞིང་དོན་དང་མཐུན་པ་དེ་ཡིན་ཞིང་༌།
སྟེང་དུ་ཕེབས་པ་ལ་ཚད་མ་ཞེས་བྱ་སྟེ་།
སྟོན་པའི་བཀའ་ཚད་མ་ནི་འགྱུར་བ་མེད་པའོ་༎
རྡོ་རྗེ་སློབ་དཔོན་གྱི་བཀའ་ཚད་མ་ནི་གོལ་བ་མེད་པའོ་༎
རང་གི་རྟོགས་པ་ཚད་མ་ནི་བཅོས་པ་མེད་པའོ་༎
དེ་ཅིའི་ཕྱིར་ཞེ་ན་།
སྟོན་པའི་བཀའ་ཚད་མ་འགྱུར་བ་མེད་དེ་།
དེ་བཞིན་གཤེགས་པའི་མཐུས་ཆོས་ཉིད་ལ་བཞུགས་པ་ལ་།
མུ་སྟེགས་བྱེད་ཀྱི་སྟོན་པ་ལྟར་།
བྱེད་པ་པོ་དང་བྱེད་པའི་སྐྱེས་བུ་དང་༌།
རྟག་ཆད་ཀྱི་མཚན་མ་ཅན་མ་ཡིན་པའོ་༎
དེ་ལྟ་བུའི་དོན་འདི་ཐམས་ཅད་རྡོ་རྗེ་སློབ་དཔོན་གྱིས་རྟོགས་ནས་།
སྒྲོ་སྐུར་མེད་པར་སྣོད་དང་ལྡན་པ་རྣམས་ལ་བསྟན་ན་།
དེས་ཚད་མ་ཐོག་ཏུ་ཕེབས་ནས་།
འཁོར་བ་དང་ངན་སོང་གི་རྒྱུར་གོལ་བ་མེད་པའོ་༎
རང་གི་རྟོགས་པ་ཚད་མས་བཅོས་པ་མེད་དེ་།
ཆོས་ཉིད་ཚིག་དང་ཡི་གེས་གདགས་སུ་མེད་པ་ལ་།
སངས་རྒྱས་ཀྱིས་མ་མཛད་།
སེམས་ཅན་གྱིས་མ་བཅོས་།
མཛད་ཅིང་བཅོས་པའི་མཐའ་ལས་འདས་པས་།
འདི་ལྟར་ཚད་མས་རྟོགས་ན་།
ལས་དང་སྡུག་བསྔལ་གྱིས་བཅོས་སུ་མེད་དེ་།
བཅོས་པ་མེད་པའོ་༎
ཚད་མ་ཞེས་བྱ་བ་ནི་ངེས་པའོ་༎
ཚད་མ་ཞེས་བྱ་བ་སྐྱོན་མེད་པའོ་༎
ཚད་མ་ཞེས་བྱ་བ་ནི་མཐར་ཕྱིན་པའོ་༎
དེ་ཅིའི་ཕྱིར་ཞེ་ན་།
སྔ་རབས་འདས་པའི་སངས་རྒྱས་དང་༌།
ད་ལྟར་དང་མ་བྱོན་པའི་སངས་རྒྱས་ཀྱང་༌།
ཚད་མ་ངེས་པའི་དོན་རྟོགས་ནས་སངས་རྒྱས་སོ་༎
དེ་བཞིན་སྔ་རབས་འདས་པ་དང་༌།
ད་ལྟར་དང་མ་འོངས་པའི་རྡོ་རྗེ་སློབ་དཔོན་ཀྱང་ཚད་མ་སྐྱོན་མེད་པ་།
འདི་དག་གི་དོན་རྟོགས་ནས་གྲུབ་པ་བརྙེས་པ་ཡིན་ནོ་༎
དེ་བཞིན་དུ་སྣོད་དང་ལྡན་པའི་རྣལ་འབྱོར་ཕྱིས་འབྱུང་བ་ཡང་༌།
ཚད་མའི་དོན་རྟོགས་ན་ཚེ་གཅིག་གིས་རིག་འཛིན་གྱི་གནས་སུ་སངས་རྒྱ་བར་འགྱུར་རོ་༎
གསོལ་པ་།
སངས་རྒྱས་ཞེས་བྱ་བ་ཅི་ལྟ་བུ་ལ་བགྱི་།
བཀའ་སྩལ་པ་།
སངས་རྒྱས་ཞེས་བྱ་བ་ནི་།
སེམས་ཅན་ལ་ཡང་བྱ་ན་།
རྟོགས་པ་ཀློང་དུ་གྱུར་ཏེ་ཉམས་སུ་ལེན་པ་ལ་བྱ་།
དེ་ཅིའི་ཕྱིར་ཞེ་ན་།
སེམས་ཅན་ཐམས་ཅད་བྱང་ཆུབ་ཀྱི་སྙིང་པོ་ཅན་ཡིན་པ་དང་༌།
སངས་རྒྱས་ཐམས་ཅད་ཉིད་སེམས་ཅན་ལས་བྱུང་བའོ་༎
དེ་ལྟར་རྟོགས་པ་ཀློང་དུ་གྱུར་པ་ནི་།
གཟུང་འཛིན་རྟག་ཆད་༄༅༎
དང་༌།
ཡོད་མེད་སྡུག་བསྔལ་ལ་སོགས་སངས་ལ་།
དེ་ཉིད་མི་རྟོག་པའི་རིག་པའི་རྒྱལ་པོ་རང་དབང་དུ་རྒྱས་པས་།
འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་ཉམས་སུ་ལོན་པའོ་༎
གཞན་ཡང་སངས་རྒྱས་ཞེས་བྱ་བ་ནི་།
དངོས་པོ་དང་མཚན་མ་མེད་པའི་སངས་རྒྱས་ཆོས་ཉིད་ལ་།
དེ་རྟོགས་པ་མཐར་ཕྱིན་པར་རྒྱས་པས་སངས་རྒྱས་པའོ་༎
གསོལ་པ་།
ཆོས་ཉིད་སྐྱེ་བ་མེད་པ་ལ་༎
གཉིས་སུ་མ་མཆིས་པ་ལགས་ན་༎
སེམས་ཅན་བགྱི་བ་ཇི་ལྟ་བུ་།
བཀའ་སྩལ་པ་།
སེམས་ཅན་ཞེས་བྱ་བ་ནི་།
ཆོས་ཐམས་ཅད་ལ་མ་རིག་པའི་དབང་གིས་མཚན་མར་བཟུང་བས་།
འཛིན་རྟོག་ལ་བློ་འཆེལ་བ་དང་༌།
གཞན་ཡང་རུ་ཏྲ་རྣམ་པ་གསུམ་སྟེ་།
ཕྱི་གཟུང་བར་བྱ་བའི་ཡུལ་མེད་པ་ལ་གཟུང
བའི་ཡུལ་དུ་འཛིན་པ་མ་ཏྲམ་ཀ་རུ་དྲའོ
༎ ནང་འཛིན་པར་བྱེད་པའི་སེམས་མེད་པ་ལ་།
འཛིན་པའི་སེམས་སུ་བཟུང་བ་ནི་ཨ་ཀར་ཤ་རུ་དྲའོ་༎
གཟུང་འཛིན་རྣམ་པ་གཉིས་ཡུལ་སེམས་བརྟས་པ་ལས་གྲུབ་པ་ནི་ཁ་ཏྲམ་ཁ་རུ་དྲའོ་༎
རུ་ཏྲ་རྣམ་པ་གསུམ་ཡང་སེམས་ཅན་ནོ་༎
གཞན་ཡང་རྣལ་འབྱོར་པ་ཆོས་ལོག་པར་སྤྱོད་པ་ཡང་སེམས་ཅན་ཡིན་ནོ་༎
དེ་ལ་ཆོས་ལོག་པར་སྤྱོད་པ་ཞེས་བྱ་བ་ནི་།
ཐེག་པ་ཆེན་པོ་རྡོ་རྗེ་ཐེག་པ་འདི་སྤྱོད་པ་ལས་།
དཔེར་ན་རྒྱལ་པོ་དམངས་ཀྱི་ལས་སྤྱོད་པ་དང་འདྲ་བར་།
ཐེག་པ་འོག་མ་པའི་གཞུང་སྤྱད་ནས་འདི་ལ
སྒྲོ་དང་སྐུར་པ་ལ་སོགས་པས་སྨོད་པར་བྱེད
པ་དང་༌། གསང་བའི་ཐེག་པ་འདི་ལྟར་སྤྱོད་ན་ཡང་༌།
ལྟ་བས་མ་རྟོགས་ཤིང་སྤྱོད་པས་འདི་དག་འཕྱས་ཟློས་སུ་སྤྱོད་ཅིང་༌།
ཚིག་གི་གཞུང་མེད་པས་གཞན་དང་རིས་སུ་ཆད
ནས་ནང་རིས་མི་མཐུན་པས་རྩོད་པ་དང་འགལ
ཞིང་འཕྱུགས་པའི་གཞིར་གྱུར་པ་རྣམས་ནི་མཚན་མ
ལ་སྤྱོད་པས་སེམས་ཅན་ནོ་༎
དེའི་ཕྱིར་ན་གསང་བའི་རྒྱུད་ཆེན་པོ་འདི་ཐིག་ལེ་སྤྱོད་པ་ཉམས་པ་དང་༌།
དམྱལ་བ་རྡོ་རྗེ་བྱེད་པ་དང་༌།
སྙིང་རྗེའི་ལམ་ལས་ལོག་པ་དང་སྣོད་ངན་པ་རྣམ་པ་གསུམ་ལ་ནི་།
ཚིག་འབྲུ་གཅིག་ཙམ་ཡང་བསྟན་པར་མི་བྱ་སྟེ་།
དེ་དག་ལ་བསྟན་ན་མནར་མེད་པའི་དམྱལ་བ་དང་༌།
སེམས་ཅན་དམྱལ་བ་ཞེས་བྱ་བའི་ནང་དུ་སྐྱེ་བར་འགྱུར་རོ་༎
དེ་ལ་ཐིག་ལེ་སྤྱོད་པ་ཉམས་པ་ཞེས་བྱ་བ་ནི་།
བླ་མའི་བཀའ་ལས་ཐིག་ནི་དྲང་པོ་ལེ་ནི
གདལ་བ་སྟེ་ཐམས་ཅད་དུ་དྲང་ཞིང་ཆོས་ཉིད
དུ་གདལ་བ་ཡིན་པ་ལ་།
སྤྱོད་པ་ཐམས་ཅད་ལོག་པར་སྤྱད་པས་།
ཐིག་ལེ་སྤྱོད་པ་ཉམས་ཞེས་བྱ་སྟེ་།
རྩ་བའི་དམ་ཚིག་གསུམ་ཉམས་པ་དང་༌།
ཁྱད་པར་དུ་བླ་མའི་གཟུངས་མ་དང་༌།
བཞུགས་གནས་གསང་བ་ལ་སྤྱོད་པ་དང་༌།
རྡོ་རྗེ་མཆེད་དང་གསང་བ་གཉེན་པོའི་གསང་བའི་མཁའ་ལ་།
མ་རིག་པའི་ལས་སྤྱད་པ་དང་༌།
གསང་བའི་བཀའ་ངེས་པ་ལ་བཀའ་རྐུན་དང་ལུང་མེད་པ་དང་༌།
དབང་མ་ནོས་པར་མཐའ་དག་ལ་སྟོན་ཅིང་༌།
འདོད་པ་ཚོལ་བའི་ཕྱིར་སྒྲོག་པ་རྣམས་ནི་།
ཁྱད་པར་དུ་ཐིག་ལེ་སྤྱོད་པ་ཉམས་༄༅༎
པ་སྟེ་།
འདི་དག་ལ་བསྟན་ན་གཉིས་ཀ་དམྱལ་བར་ལྷུང་ངོ་༌༎
དམྱལ་བ་རྡོ་རྗེ་ཞེས་བྱ་བ་ནི་།
ཤིན་ཏུ་རྙེད་དཀའ་བའི་མི་ལུས་ཐོབ་པ་ལ་།
མི་ལ་སོགས་པ་གཡོ་སྒྱུ་མེད་པའི་དྲང་པོ་རང་བཞིན་གྱིས་དགེ་བ་ལ་གནས་པ་ལས་།
ངན་སོང་གསུམ་གྱིས་སྤྱོད་པ་ལ་ཞུགས་ཏེ་།
དགེ་སྡིག་དོན་ལ་ཡང་འཛེམ་པ་མེད་ཅིང་༌།
དེ་དག་ལ་ཆེར་མི་བལྟ་ཞིང་མ་རྟོགས་པས
བླུན་པོ་བྱོལ་སོང་དང་འདྲ་བར་སྤྱོད་པ་དང
༌། གཞན་ཡང་མིར་སྐྱེས་ན་ཡང་ཤིན་ཏུ་ཆགས་ཤིང་ཞེན་པའི་དབང་གིས་།
ཐམས་ཅད་དུ་འདོད་པ་ལ་ཆགས་ཏེ་།
གཞན་ལ་མི་དབང་བར་སྤྱད་པ་དང་༌།
གཞན་ལས་དམ་དུ་འབོག་པ་དང་༌།
སེར་སྣ་ལ་སོགས་པ་འཇུངས་པས་ཡི་དྭགས་འདྲ་བའི་ལས་བྱེད་པ་དང་༌།
མིའི་ལུས་ཐོབ་པ་ལ་བསད་པ་དང་བཅད་པ་ལ་སོགས་པ་དང་༌།
སྡིག་པ་མི་དགེ་བའི་ལས་སྣ་ཚོགས་དམྱལ་བ་དང་འདྲ་བའི་ལས་བྱེད་པ་ནི་།
དམྱལ་བའི་རྡོ་རྗེ་བྱེད་པ་ཞེས་བྱའོ་༎
སྙིང་རྗེའི་ལམ་ལས་གོལ་བ་ཞེས་བྱ་བ་ནི་།
ག་ན་ལ་སོགས་པའི་ལས་ལ་སྙིང་རྗེ་ཆེན
པོས་མ་ཟིན་པར་འདོད་ཆགས་རང་ག་མས་ཡུལ
མཐའ་འཁོབ་ཀྱི་གླིང་དང་འདྲ་བར་སྤྱོད་པ་དང
༌། ཞིང་བཅུར་གྱུར་པ་ལ་སྙིང་རྗེ་ཆེན་པོས
མ་ཟིན་པར་བསྙད་དང་ཆགས་འབྲེལ་ཕྲེན་ཚེགས་ཙམ
ལ་ཏ་ནའི་ལས་སྤྱོད་པ་དང་༌།
གཞན་ཡང་སེམས་ཅན་ཐམས་ཅད་ལ་གནོད་ཅིང་མི་དགེ་བའི་རིགས་ཀྱི་ལས་བྱེད་པ་རྣམས་ནི་།
ཞིང་བཅུར་གྱུར་པའོ་༎
སྣོད་མ་ཡིན་པ་ནི་།
སྣོད་དུག་ཅན་དང་༌།
ཞབས་བརྡོལ་བ་དང་༌།
ཁ་སྦུབས་ལ་སོགས་པ་ནི་།
རང་བཞིན་གྱིས་གསང་བ་སྟེ་།
གོ་བར་མི་འགྱུར་བས་།
དེ་བས་ན་།
བདུད་རྩིའི་ཐེག་པ་རྒྱུད་ཀྱི་རྒྱལ་པོ་འདི་།
སུ་ལ་བསྟན་ཀྱང་གོ་བར་མི་འགྱུར་བས་།
རྣལ་འབྱོར་གསང་བའི་སྣོད་ལྡན་འགའ་ཙམ་ལས་༎
ཀུན་ལ་བསྟན་པ་མ་ཡིན་གཏེར་དུ་བཅད་༎
ཞེས་གསུངས་པའོ་༎
ལྷ་མིན་དཔལ་འབར་ཁྲོ་མོའི་རྒྱུད་རྫོགས་སོ་༎
སློབ་དཔོན་རྡོ་རྗེ་གྲོ་ལོད་རྩལ་དང་༌།

ཐམས་ཅད་རང་ལ་རྫོགས་པར་འདོད་།
ཐིག་ལེ་བརྟལ་ཁྱབ་ངོ་སྤྲད་པས་༎
སྐྱོན་དང་ཡོན་ཏན་རྣམ་རྟོག་ནི་།
ཐམས་ཅད་རང་ལ་རྫོགས་པར་འདོད་༎
བསྒོམ་བྱ་སྒོམ་བྱེད་སུན་འདོན་ཏེ་༎
སོ་སོ་སྐྱེ་བོར་གོལ་ཏེ་ཡ་ཆ་༎
སྐྱོན་དང་ཡོན་ཏན་རྣམ་བཏགས་ཏེ་༎
སྐྱོན་ཡོན་ཕྱེ་བ་མེད་པས་ལུང་མ་བསྟན་༎
ཅེས་གསུངས་སོ་༎
ཐིག་ལེ་འདུས་པའི་རྒྱུད་ཕྱི་མ་ལས་།
རྫོགས་པ་ཆེན་པོ་ལ་ངོ་སྤྲད་པའི་ལེའུ་སྟེ་དྲུག་པའོ་༎།
། དེ་ནས་ཡང་དག་བཤད་བྱ་བ་༎
ཉོན་ཅིག་རོ་ལངས་བདེ་བ་ཆེན་པོ་ཁྱོད་༎
སེམས་ཕྱོགས་ངོ་སྤྲད་བསྟན་པ་ནི་༎
སེམས་ཅན་ཆུ་དང་འདྲ་སྟེ་ཐམས་ཅད་སྡུད་༎
རིག་པ་མེ་དང་འདྲ་སྟེ་ཐམས་ཅད་གཅོད་༎
ཤེས་རབ་རླུང་དང་འདྲ་སྟེ་དངོས་མེད་གྲོལ་༎
སེམས་ནི་དབུགས་ལ་རྟེན་ཏེ་མཆི་༎
རིག་པ་ཡིད་ལ་གནས་ཏེ་རང་བྱུང་ཤེས་༎
སྐྱེ་འཆི་མེད་པས་རང་བྱུང་ཡིན་༎
སེམས་ལ་སངས་རྒྱས་རེ་བ་ཕུང་བ་ཡ་ཆ་༎
རིག་པ་སྐྱེ་འཆི་མེད་པ་ཡ་ཆ་༎
སེམས་ཀྱི་སྣང་བ་འབྱུང་ལྔ་ཡིན་པས་ཡ་ཆ་༎
འབྱུང་ལྔ་འཆག་འཇིག་ཡོད་པ་ཡ་ཆ་༎
རིག་པའི་སྣང་བ་འོད་ལྔ་ཡིན་པ་ཡ་ཆ་༎
འོད་ལ་ཐོག་རྡུག་མེད་པ་ཡ་ཆ་༎
སེམས་ནི་ཆགས་སྡང་ལྔ་ལ་བརྟེན་པ་ཡ་ཆ་༎
རིག་པ་ཡེ་ཤེས་ལྔ་ལ་གནས་པ་ཡ་ཆ་༎
སེམས་ནི་སྐྱེ་འགག་ཡོད་པ་ཡ་ཆ་༎
རིག་པ་འདུ་འབྲལ་མེད་པ་ཡ་ཆ་༎
སེམས་ལ་ཡེ་ཤེས་ཟེར་ནས་བསྒྲུབ་པ་ཡ་ཆ་༎
བསྒྲུབས་པས་གོལ་བ་ཡ་ཆ་༎
སྤྱད་པས་འཆལ་པ་ཡ་ཆ་༎
སེམས་ལ་བརྟེན་པ་ཡ་ཆ་༎
སེམས་ལ་བརྟེན་པའི་འབྲས་བུ་ནི་༎
ཆགས་སྡང་ལྔ་ཡི་ངོ་བོ་སྟེ་༎
འགྲོ་དྲུག་རྒྱུ་ལས་ཐར་པ་ཡ་ཆ་༎
ཞེས་གསུངས་སོ་༎
ཐིག་ལེ་འདུས་པ་ཕྱི་མའི་རྒྱུད་ལས་།
སེམས་ཕྱོགས་ལ་ངོ་སྤྲད་པའི་ལེའུ་སྟེ་བདུན་པའོ་༎  ་༎ དེ་ནས་ཡང་དག་བཤད་བྱ་བ་༎
དགའ་རབ་རྡོ་རྗེ་ཁྱོད་ཉོན་ཅིག་། ཨ་ཏིའི་དོན་ལ་ངོ་སྤྲད་པ་༎
ཨ་ནི་སྐྱེ་མེད་ཐིག་ལེ་ལ་༎
ཏི་ནི་འགྱུར་མེད་འོད་གསལ་བས་༎
ཨ་ནི་སྣང་ལུགས་ཆེན་པོ་སྟེ་༎
ཏི་ནི་ཆོས་ཉིད་སྣང་ལུགས་སོ་༎
སྣང་བ་འོད་གསལ་ཐོགས་རྡུགས་མེད་༎
རིག་པ་འགྱུར་མེད་རང་བཞིན་སྣང་༌༎
སྐྱེ་མེད་རྟོགས་པའི་རྣལ་མ་ལ་༎
ངང་གིས་མ་བཅོས་ཆོས་སྐུར་གསལ་༎
རིག་པ་འགྱུར་མེད་ཏི་རུ་སྣང་༌༎
སྐྱེ་བ་མེད་པས་ཨ་རུ་སྣང་༌༎
ཏི་ནི་ཡིན་པར་གསལ་བར་ཡ་ཆ་༎
ཨ་ནི་སྐྱེ་བ་མེད་པ་ཡ་ཆ་༎
ཏི་ནི་འོད་གསལ་འགག་པ་མེད་པ་ཡ་ཆ་༎
ཞེས་གསུངས་སོ་༎
ཐིག་ལེ་འདུས་པ་ཕྱི་མའི་རྒྱུད་ལས་།
ཨ་ཏི་ལ་ངོ་སྤྲད་པའི་ལེའུ་སྟེ་བརྒྱད་པའོ་༎།
། དེ་ནས་ཡང་དག་བཤད་བྱ་བ་༎
དགའ་རབ་རྡོ་རྗེ་ཁྱོད་ཉོན་ཅིག་། འཁྲུལ་བའི་གཞི་ལ་ངོ་སྤྲད་པ་ནི་༎
ཐོག་མ་མེད་པ་དུས་ཀྱི་དབྱིངས་༎
སྒྲུབ་རྩལ་མིང་ཡང་མ་གྲུབ་པའི་༎
ཆཽས་དབྱིངས་དམ་པ་ཟད་མེད་པའི་༎
རོལ་པ་ལ་འགགས་པ་མེད་པ་ལས་༎
རང་ཤར་ཆེན་པོའི་སྟོན་པ་འཁྲུངས་པ་ཡ་ཆ་༎
རང་ཤར་ཆེན་པོའི་སྟོན་དེ་།
རྣོན་པོའི་སྟོན་༄༅༎
པ་ཞེས་སུ་གྲགས་༎
རིག་པ་རྣོ་ལ་གཅོད་པ་ཡ་ཆ་༎
འགྱུ་བ་ཐོལ་གང་སྟོན་པར་ཤར་༎
སྟོན་པ་འོད་སྲུངས་སུ་སྐུ་འཁྲུངས་པ་ཡ་ཆ་༎
སྟོན་པ་འོད་སྲུངས་ཀྱིས་ནང་ཀྱིས་བསླུས་པ་ཡ་ཆ་༎
འདོད་ལ་ཆགས་སྡང་སྐྱེས་པ་ཡ་ཆ་༎
འདོད་ལ་ཆགས་སྡང་འཁྲུལ་པའི་རྒྱུ་རུ་འཁྲུལ་པ་ཡ་ཆ་༎
གཞི་འོད་གསལ་འགག་པ་མེད་པ་ཡ་ཆ་༎
འདོད་ལ་ཆགས་པས་ལུས་སུ་གྲུབ་པ་ཡ་ཆ་༎
སྐྱེ་མེད་རང་འོད་ཡིན་པ་ལ་༎
དཀར་དམར་ལྔ་རྒྱུར་སྣང་བ་ཡིས་༎
བུང་བ་མེ་ཏོག་ཕྱེ་ལེབ་མེ་རུ་རུ་སྨིག་སྒྱུས་བསླུས་པ་ཡ་ཆ་༎
ཞེས་གསུངས་སོ་༎
ཐིག་ལེ་འདུས་པ་ཕྱི་མའི་རྒྱུད་ལས་།
འཁྲུལ་པ་འཁྲུལ་གཞི་ལ་ངོ་སྤྲད་པའི་ལེའུ་སྟེ
དགུ་པའོ་༎ ༎ དེ་ནས་ཡང་དག་བཤད་བྱ
བ་༎ ཉོན་ཅིག་རོ་ལངས་བདེ་བ་ཁྱོད་༎
ཀུན་བཟང་ངོ་སྤྲོད་བསྟན་པ་ནི་༎
ཕྱི་ནང་གསང་བ་གསུམ་དུ་ངོ་སྤྲད་ཅེས་གསུངས་སོ་༎
ཕྱི་ཡི་ཀུན་བཟང་ངོ་སྤྲད་པ་༎
གྲགས་པ་སྒྲ་ཡི་ཀུན་བཟང་ངོ་༌༎
ནང་དུ་ཀུན་བཟང་ངོ་སྤྲད་པ་༎
རིག་པའི་ཡེ་ཤེས་ཁོ་ནའོ་༎
གསང་བའི་ཀུན་བཟང་ངོ་སྤྲད་པ་༎
ཐིག་ལེ་གཉིས་སྣང་མེད་པའོ་༎
རང་གི་མཚན་ཉིད་འདི་ལྟ་སྟེ་༎
རྣ་བ་ཆོས་ཉིད་ཀུན་བཟང་ཕྱི་༎
རིག་པའི་ཤེས་རབ་ཀུན་བཟང་ནང་༌༎
ཕྱི་ནང་མེད་པར་ཤར་བ་ལ་༎
ཀུན་ཏུ་བཟང་པོ་གསང་བ་སྟེ་༎
ཕྱི་ཆོས་ཉིད་འདོད་པ་དེས་༎
ཀུན་བཟང་མཐོང་བ་མེད་པ་ཡ་ཆ་༎
མཐོང་བ་མ་ཡིན་རང་ཆས་ཡིན་པ་ཡ་ཆ་༎
ཐིག་ལེ་བར་མཚམས་མེད་པ་ཡ་ཆ་༎
ཞེས་གསུངས་སོ་༎
ཐིག་ལེ་འདུས་པའི་ཕྱི་རྒྱུད་ལས་།
ཀུན་ཏུ་བཟང་པོ་ཕྱི་ནང་གསུམ་དུ་ངོ་སྤྲད
པའི་ལེའུ་སྟེ་བཅུ་པའོ་༎ ༎ དེ་ནས་ཡང
དག་བཤད་བྱ་བ་༎
ཉོན་ཅིག་རོ་ལངས་བདེ་བ་ཁྱོད་༎
རྡོ་རྗེ་སེམས་དཔའི་ངོ་སྤྲོད་བསྟན་པ་ནི་༎
ཕྱི་ནང་གསང་བ་གསུམ་དུ་བཤད་༎
ཕྱི་ལྟར་བཤད་པ་དེ་ཉིད་དོ་༎
ནང་དུ་རང་བྱུང་ཡེ་ཤེས་ལ་༎
གསང་བ་ཐིག་ལེ་རང་ཤར་རོ་༎
ཕྱི་ཡི་ཆོས་ལ་རྟོག་སྤྱོད་པ་༎
དེ་ནི་ང་ཡི་དོན་མེད་རྙེད་༎
རང་གྲོལ་ཤེས་ནས་རྟོགས་པ་ཡ་ཆ་༎
རང་གི་མཚན་ཉིད་ལྟ་བ་ནི་༎
རྟག་གི་ཡེ་ཤེས་སེམས་དཔའ་ཕྱི་༎
དོན་ནི་རང་རིག་ཡེ་ཤེས་ནང་༌༎
ཕྱི་ནང་མེད་དེ་གསང་བའོ་༎
ང་ནི་རང་བྱུང་ཡེ་ཤེས་ཁྱོད་ཉོན་ཡིན་པ་ཡ་ཆ་༎
ཞེས་གསུངས་སོ་༎
ཐིག་ལེ་འདུས་པའི་ཕྱི་མའི་རྒྱུད་ལས་།
རྡོ་རྗེ་སེམས་དཔའ་ངོ་སྤྲོད་ཀྱི་ལེའུ་སྟེ་བཅུ
གཅིག་པའོ་༎ ༎ དེ་ནས་ཡང་དག་བཤད་བྱ
བ་༎ ཉོན་ཅིག་རོ་ལངས་བདེ་བ་ཁྱོད་༎
རང་གི་མཚན་ཉིད་མ་ཤེས་ན་༎
སྤྱི་ཡི་དགོངས་པ་འདུག་གེ་ན་༎
འདུག་ན་སྤྱི་དང་ཁྱད་པར་མེད་༎
མེད་ན་གཅིག་རྟོགས་ཀུན་ཀྱང་གྲོལ་༎
དེས་ན་རང་གི་མཚན་ཉིད་ལ་༎
ངོ་སྤྲོད་གསེར་ལ་ནག་ཚུར་འདྲ་༎
དཔེར་ན་ནེ་ཙོས་ཆོས་བཤད་འདྲ་༎
མིག་ནི་ཀུན་ཏུ་བཟང་པོ་ལ་༎
རྣམ་ཤེས་དགའ་རབ་རྡོ་རྗེ་ལ་༎
སྣང་བ་རྡོ་རྗེ་སེམས་དཔའ་འོ་༎
(༢༠)༄༅༎ པས་༎
རྣ་བ་ཀུན་ཏུ་བཟང་པོ་ལ་༎
རྣམ་ཤེས་དགའ་རབ་རྡོ་རྗེའོ་༎
དགྲ་༄༅༎
ནི་རྡོ་རྗེ་སེམས་དཔའ་ལ་༎
སྣ་ནི་ཀུན་ཏུ་བཟང་པོའོ་༎
རྣམ་ཤེས་དགའ་རབ་རྡོ་རྗེ་ལ་༎
དྲི་ནི་རྡོ་རྗེ་སེམས་དཔའ་འོ་༎
ལྕེ་ནི་ཀུན་ཏུ་བཟང་པོ་ལ་༎
རྣམ་ཤེས་དགའ་རབ་རྡོ་རྗེའོ་༎
རོ་ནི་རྡོ་རྗེ་སེམས་དཔའ་ལ་༎
ལུས་ནི་ཀུན་ཏུ་བཟང་པོའོ་༎
རེག་ནི་དགའ་རབ་རྡོ་རྗེ་ལ་༎
ཆོས་ནི་རྡོ་རྗེ་སེམས་དཔའ་འོ་༎
ཡིད་ཀྱི་རྣམ་ཤེས་དགའ་རབ་རྡོ་རྗེ་ལ་༎
ཡུལ་ནི་རྡོ་རྗེ་སེམས་དཔའ་འོ་༎
དབྱེར་མེད་ཀུན་ཏུ་བཟང་པོ་ལ་༎
ཡིད་ནི་དགའ་རབ་རྡོ་རྗེ་འོ་༎
རྣམ་ཤེས་རྡོ་རྗེ་སེམས་དཔལ་ལ་༎
དབྱེར་མེད་ཀུན་ཏུ་བཟང་པོའོ་༎
ཀུན་གཞི་ཀུན་ཏུ་བཟང་པོ་ལ་༎
རྣམ་ཤེས་དགའ་རབ་རྡོ་རྗེ་སྟེ་༎
ཡིད་ཀྱི་རྣམ་ཤེས་རྡོ་རྗེ་སེམས་དཔའ་འོ་༎
སྒོ་ལྔ་ཡེ་ཤེས་རྣམ་པ་ལྔ་༎
ལོངས་སྐུའི་ངོ་སྤྲོད་བསྟན་པའོ་༎
ཡིད་དང་ཡིད་ཀྱི་རྣམ་ཤེས་ནི་༎
སྤྲུལ་པ་སྐུ་ཡི་ངོ་སྤྲོད་བསྟན་པའོ་༎
ཀུན་གཞི་ཆོས་སྐུའི་ངོ་སྤྲོད་བསྟན་པའོ་༎
ཐོད་རང་གི་འདུག་ཚུལ་ཡིན་པ་ལ་༎
སྣང་བ་ལ་སྒྲུབ་པ་ཡ་ཆ་༎
སེམས་ལ་རེ་བ་སྙིང་རེ་རྗེ་༎
ཞེས་གསུངས་སོ་༎
ཐིག་ལེ་འདུས་པའི་རྒྱུད་ཕྱི་མ་ལས་།
ཀུན་ཏུ་བཟང་པོ་༎
རྡོ་རྗེ་སེམས་དཔའ་།
དགའ་རབ་རྡོ་རྗེ་།
སྟོན་པ་གསུམ་རང་ལ་ངོ་སྤྲད་པའི་ལེའུ་སྟེ
བཅུ་གཉིས་པའོ་༎ ༎ དེ་ནས་ཡང་དག་བཤད
བྱ་བ་༎ ཉོན་ཅིག་རོ་ལངས་བདེ་བ་ཁྱོད་༎
འགྲོ་བ་རིགས་དྲུག་ངོ་སྤྲད་ནི་༎
དམིགས་པའི་ཡུལ་དང་མཐུན་པ་ནི་༎
དམིགས་པའི་འོད་ཟེར་སེར་པོ་ལ་༎
ཆགས་པས་མི་ཡི་ལུས་སུ་སྐྱེ་༎
དམིགས་བྱའི་འོད་ཟེར་ལྗང་ཁུ་ལ་༎
ཆགས་པས་ལྷ་དང་ལྷ་མ་ཡིན་༎
དམིགས་པ་རང་སྣང་འོད་ཟེར་མཐིང་ཁ་ལ་༎
ཆགས་པས་བྱོལ་སོང་སྐྱེས་པའོ་༎
དམིགས་པ་རང་སྣང་དམར་པོ་ལ་༎
ཆགས་པས་ཡི་དགས་སྐྱེས་པའོ་༎
དམིགས་པ་འོད་ཟེར་དཀར་པོ་ལ་༎
ཆགས་པས་དམྱལ་བར་སྐྱེས་པའོ་༎
སྤྱི་ཡི་མཚན་ཉིད་བསྟན་པ་ནི་༎
དུག་ལྔ་ཆགས་པའི་རྒྱུ་ཡིན་ཏེ་༎
འོད་ལྔ་འབྱུང་བ་ལྔ་པོའོ་༎
རང་གི་མཚན་ཉིད་བསྟན་པ་ནི་༎
ལུས་ནི་འོད་ཟེར་ལྗང་ཁུར་འཕྲོ་༎
སྣ་ནི་འོད་ཟེར་སེར་པོར་འཕྲོ་༎
མིག་ནི་འོད་ཟེར་མཐིང་ཁར་འཕྲོ་༎
རྣ་བ་འོད་ཟེར་དཀར་པོར་འཕྲོ་༎
ལྕེ་ནི་འོད་ཟེར་དམར་པོའོ་༎
དེ་ལ་ཆགས་ནས་འགྲོ་དྲུག་ལ་༎
རོལ་བ་འགག་མེད་བསམ་མི་ཁྱབ་༎
སྒོ་ལྔ་གྲོལ་ན་འོད་ལས་གྲོལ་༎
རྣམ་ཤེས་གྲོལ་ན་རྒྱུད་ལས་གྲོལ་༎
ངོ་བོ་གྲོལ་ན་གཞི་ལས་གྲོལ་༎
སྒོ་ལྔ་ཟང་ཐལ་ཆེན་པོ་ཡིན་པ་ཡ་ཆ་༎
རྣམ་ཤེས་རང་གྲོལ་ཡིན་པ་ཡ་ཆ་༎
དབྱེར་མེད་ཐིག་ལེ་བསམ་བྱ་མིན་པ་ཡ་ཆ་༎
ཞེས་གསུངས་སོ་༎
ཐིག་ལེ་འདུས་པ་ཕྱི་མའི་རྒྱུད་ལས་།
འགྲོ་དྲུག་རང་གྲོལ་ངོ་སྤྲད་པའི་ལེའུ་སྟེ་བཅུ
གསུམ་པའོ་༎ ༎ དེ་ནས་ཡང་དག་བཤད་བྱ
བ་༎ ཉོན་ཅིག་དགའ་རབ་རྡོ་རྗེ་ཁྱོད་༎
ཐུབ་པ་དྲུག་གི་ངོ་སྤྲད་པ་༎
དབང་པོ་བརྒྱ་བྱིན་བྱ་བ་གྲུབ་པའོ་༎
ཐག་བཟངས་རིས་ནི་རང་རིག་ཡེ་ཤེས་སོ་༎
ཤཀྱ་ཐུབ་པ་མཉམ་ཉིད་ཡེ་ཤེས་སོ་༎
ཁ་འབར་སོ་སོར་རྟོག་༄༅༎
པའོ་༎
རྟ་མཆོག་སྟོང་ཉིད་ཡེ་ཤེས་སོ་༎
གླང་མགོ་མེ་ལོང་ཡེ་ཤེས་སོ་༎
དེ་ཡང་སྤྱི་ཡི་མཚན་ཉིད་ཡིན་པ་ཡ་ཆ་༎
དབང་པོ་བརྒྱ་བྱིན་རབ་ལུས་ཡིན་པ་ཡ་ཆ་༎
ཐག་བཟངས་ཡིད་དུ་སྣང་བ་ཡ་ཆ་༎
ཤཀ་ཐུབ་སྣ་རུ་སྣང་བ་ཡ་ཆ་༎
ཁ་འབར་ལྕེ་རུ་སྣང་བ་ཡ་ཆ་༎
རྟ་མཆོག་མིག་ལ་གནས་པ་ཡ་ཆ་༎
གླང་མགོ་ཅན་རྣ་བ་ཡིན་པས་ཡ་ཆ་༎
ཐུབ་དྲུག་གཞན་ནས་ཚོལ་བ་དེ་༎
དེ་ཡང་ཡིད་སྨོན་བློ་ཡི་ཆོས་༎
ཞེས་གསུངས་སོ་༎
ཐིག་ལེ་འདུས་པའི་རྒྱུད་ཕྱི་མ་ལས་༎
ཐུབ་པ་དྲུག་ལ་ངོ་སྤྲད་པའི་ལེའུ་སྟེ་བཅུ
བཞི་པའོ་༎ ༎ དེ་ནས་ཡང་དག་བཤད་བྱ
བ་༎ ཉོན་ཅིག་དགའ་རབ་རྡོ་རྗེ་ཁྱོད་༎
སྦུབས་གསུམ་དག་ལ་ངོ་སྤྲོད་བསྟན་པ་ནི་༎
ཕྱི་ནང་གསང་བ་གསུམ་དུ་བསྟན་༎
ཅེས་གསུངས་སོ་༎
ཕྱི་ཡི་སྦུབས་ནི་འོད་གསལ་བ་༎
ལོངས་སྐུའི་སྦུབས་ནི་སྣང་བའོ་༎
ནང་གི་སྦུབས་ནི་རང་ལུགས་སོ་༎
སྣང་གསུམ་རང་རྟགས་སྣང་བའོ་༎
གསང་བའི་སྦུབས་ནི་རིག་པ་ལ་༎
ཡེ་ཤེས་གསུང་ཐུགས་རང་གྲོལ་ལོ་༎
ཕྱི་ཡི་སྤྱན་གསུམ་བསྟན་པ་ནི་༎
གཡས་པ་ཐབས་དང་གཡོན་པ་ཤེས་རབ་སྤྱན་༎
དབུས་ན་ཡེ་ཤེས་སྤྱན་གནས་པ་༎
དེ་ནི་ཕྱི་ཡི་སྤྱན་གསུམ་བསྟན་པ་ནི་༎
ནང་གི་སྤྱན་གསུམ་བསྟན་པ་ནི་༎
སྙིང་ཁར་ཐབས་ལ་དམར་པོར་ཤེས་༎
ཟུང་དུ་འབྲེལ་བ་ཡེ་ཤེས་སྤྱན་༎
གསང་བའི་སྤྱན་གསུམ་བསྟན་པ་ནི་༎
ཐིག་ལེ་ཡེ་གསལ་ཐབས་ཀྱི་སྤྱན་༎
དེ་ཉིད་དངོས་མེད་ཤེས་རབ་སྤྱན་༎
འདུ་འབྲལ་མེད་པ་ཡེ་ཤེས་སྤྱན་༎
སྤྱན་གསུམ་རང་ཆས་ཡིན་པ་ལ་༎
གཞན་ནས་ཐོབ་ཏུ་རེ་བ་ཡ་ཆ་༎
གྲོལ་བའི་དགོངས་པ་ཕྱི་ནང་གསང་བ་གསུམ་༎
འོད་ལས་གྲོལ་བ་ཟལ་ཐལ་ཡུལ་༎
ལུས་ལས་གྲོལ་བ་ཡེ་ཤེས་སྤྱན་༎
རིག་པ་གྲོལ་བ་ཡེ་ཤེས་ཏེ་༎
དེ་ནི་སོལ་བ་རྣམ་གསུམ་ཡིན་༎
ཞེས་གསུངས་སོ་༎
ཐིག་ལེ་འདུས་པའི་རྒྱུད་ཕྱི་མ་ལས་།
གྲོལ་བའི་དགོངས་པ་བསྟན་པའི་ལེའུ་སྟེ་བཅོ་ལྔ་པའོ་༎  ་༎ དེའི་ཚེ་དེའི་དུས་ན་།
རོ་ལངས་བདེ་བས་༎
རྡོ་རྗེ་སེམས་དཔའ་ལ་རྒྱུད་འདི་ནི་ཡི་གེ་མ་བུ་ལ་མ་བརྟེན་པས་།
འདི་ལ་ཚིག་ཙམ་དུ་ཇི་ལྟར་རྟགས་པར་བགྱི་།
ཞེས་ཞུས་པས་།
རྒྱུད་འདི་ནི་སྲིད་གསུམ་གསལ་བར་བྱེད་པས་ཐིག
ལེ་འདུས་པར་ཟུང་ཞིག་། ཡེ་ཤེས་རབ་འབྲངས
རྡོ་རྗེའི་རྒྱུད་དུ་ཟུང་༌༎
ཐིག་ལེ་ཟང་ཐལ་རྒྱུད་དུ་ཟུང་༌༎
ཐིག་ལེ་རྗེས་སྟོན་རྒྱུད་དུ་ཟུང་༌༎
ཞེས་གསུངས་པས་།
རོ་ལངས་བདེ་བ་རྗེས་སུ་ཡི་རང་བའི་ལེའུ
སྟེ་བཅུ་དྲུག་པའོ་༎ ༎ ཚིག་དང་ཡི་གེ
ལ་འཇམ་དཔལ་ཤྲི་སིང་ཧས་བྲིས་པའོ་༎
ངོ་བོའི་རྒྱུད་།
ཐུགས་རྗེའི་རྒྱུད་།
ཚིག་དང་ཡི་གེའི་རྒྱུད་ལ་།
འདི་ཚིག་དང་ཡི་གེའི་རྒྱུད་དོ་༎

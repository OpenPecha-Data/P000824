བཛྲ་ཧུམ་ཀ་ར་ཧུམ་ཧུམ་ཧུམ་།
ཕཏ་ཕཏ་ཕཏ་།
རྡོ་རྗེ་རི་རབ་འཕྲོས་པ་ཡིས་༎
རབ་ཏུ་གནས་པའི་སྦྱོར་བ་བརྩམ་།
ཇི་སྲིད་འཁོར་བ་མ་སྟོངས་པར་༎
གནས་ངན་བག་ཆགས་ཡོངས་མི་ལྡང་༌༎
རྡོ་རྗེ་ཅན་དང་མཚུངས་པར་འགྱུར་༎
ཞེས་གསུངས་སོ་༎
ཕྲིན་ལས་འདུས་པ་རྩ་བའི་རྒྱུད་ལས་།
དྲག་ཤུལ་མངོན་པར་སྤྱོད་པའི་ལེའུ་སྟེ་བརྒྱད་པའོ་༎  ་༎ དེ་ནས་ཁྲོ་བོའི་རྒྱལ་པོ་དེས་༎
དྲག་ཤུལ་རྒྱུད་ཀྱི་ཏིང་ངེ་འཛིན་༎
མངོན་དུ་སྤྱོད་པའི་ཕྲིན་ལས་བཤད་༎
ང་ཉིད་ང་དང་འདྲ་བ་ཡིས་༎
འཁོར་བཅས་སྒྲ་ཚིག་དྲག་པོ་ཡིས་༎
རང་གི་གནས་ལྔ་འབར་ཞིང་སྤྲོ་༎
མཐར་ཐུག་ཡུལ་མཉེས་དངོས་གྲུབ་བསྡུ་།
ཨོམ་བཛྲ་ཀི་ལི་ཀི་ལ་ཡ་དྷ་དྷི་མ་མ་ཀརྨ་།
མ་ར་སེ་ནི་༎
སྲ་མརྡ་ན་ཡ་༎
སརྦ་བིགྷྣམ་བམ་ཧུམ་ཕཏ་།
སྐུ་གསུང་ཐུགས་དང་ཡོན་ཏན་དང་༌༎
ཀུན་གྱི་རྩ་བའི་ཕྲིན་ལས་སོ་༎
ཡབ་ཡུམ་བཅས་པའི་ཐུགས་ཀ་ནས་༎
མགལ་མེ་ལྟ་བུའི་འོད་འཕྲོས་པས་༎
ཁྲོ་བོའི་དཀྱིལ་འཁོར་བརྟན་ཞིང་གསལ་༎
རྒྱུད་བསྐུལ་བྱིན་བརླབ་དབང་བསྐུར་བྱ་༎
ཨོམ་བཛྲ་ཀི་ལི་ཀ་ལ་ཡ་དྷ་དྷི་མ་མ་ཀརྨ་།
ཨ་ཛི་ཏ་ཨ་པ་ར་ཛི་ཏ་།
ཛ་ཡ་བི་ཛ་ཡ་ཀ་ཏང་ཀ་ཡེ་མ་ར་སེ་ནི་༎
ཕྲ་མརྡ་ནི་ཡེ་སརྦ་བིགྷྣམ་བམ་ཧུམ་ཕཏ་༎
འདི་ནི་གཞན་གྱིས་མི་ཐུབ་ཅིང་༌།
རྣམ་པར་རྒྱལ་བའི་ཕྲིན་ལས་སོ་༎
བདག་ཉིད་ཁྲོ་བོའི་ཚོགས་ཀུན་གྱིས་༎
དྲག་སྔགས་སྒྲག་ནི་གནམ་ལྕགས་ཀྱི་༎
ཞུན་མ་ས་ལ་བརྡབ་འདྲ་བའི་༎
འོང་འཕྲོས་གདུག་པ་ཚར་གཅོད་བྱེད་༎
ཨོམ་བཛྲ་ཀི་ལི་ཀི་ལ་ཡ་།
ཨ་ཛི་ཏ་ཨ་པ་ར་ཛི་ཏ་ཛ་ཡ་བི་ཛ་ཡ་ཀ་ཏང་ཀ་ཡེ་།
མ་མ་བ་ཤམ་ཀུ་རུ་མ་ཏམ་ཀ་ར་ཉ་ཀ་ར་ཨི་དམ་།
དྷ་དྷི་མ་མ་ཀརྨ་ཨ་ར་ཨི་དན་ཤི་གྷྲམ་ཀ་ར་ཡ་།
མ་ར་སེ་ན་སྲ་མརྡ་ནི་ཡེ་སརྦ་བིགྷྣམ་ཧུམ་ཕཏ་།
འདི་ཡིས་མ་ལུས་གདུག་པ་ཅན་།
ཚར་གཅོད་ལས་སུ་འཛུད་པར་བྱེད་༎
འཇིག་རྟེན་འདས་དང་མ་འདས་ཀུན་༎
སྲོག་ནས་དྲངས་པ་བསྒྲུབ་པ་ཆེ་༎
གཙོ་ཆེན་འཕྲོ་འདུས་ཐམས་ཅད་བསྒྲལ་༎
ཨོམ་བཛྲ་ཀི་ལི་ཀི་ལ་ཡ་བ་ར་བི
དྷྭནྶ་མ་ར་སེ་ན་པྲ་མརྡ་ནི་ཡེ་ཧུམ
ཕཏ་། སརྦ་བིགྷྣ་ཨ་ན་ཡ་ཧ་ན་ཧ་ན་།
ད་ཧ་ད་ཧ་།
པ་ཙ་པ་ཙ་།
བན་དྷ་བན་དྷ་༎
གྲྀ་ཧྣ་གྲྀ་ཧྣ་།
མ་ཐ་མ་ཐ་།
ཚིནྡྷ་ཚིནྡྷ་།
བྷིནྡྷ་བྷིནྡྷ་།
ཏ་ཐ་ཡ་ཏ་ཐ་ཡ་།
ཧ་ས་ཡ་ར་ཧྲི་ད་ན་།
ཨ་བེ་ཤ་ཡ་ཨ་བེ་ཤ་ཡ་།
ཤི་ཀྲི་ཨ་ན་ཡ་།
ཛྭ་ལ་པ་ཡ་ཛྭ་ལ་པ་ཡ་།
ཏ་ཐ་ཡ་ཏ་ཐ་ཡ་།
བི་ཏ་ཡ་བི་ཏ་ཡ་།
ཤི་ཏྲམ་ཀའ་ར་ཉ་ཡ་།
ཛ་ཡི་བི་ཛ་ཡེ་།
ཀ་ཏམ་ཀ་ཡེ་།
ཨ་ཛི་ཏི་ཨ་པ་ར་ཛི་ཏི་བ་ཡ་བམ་ཧུམ་ཕཏ་།
འདི་ཡིས་འཇིག་རྟེན་དྲེགས་པ་ཅན་༎
ཐམས་ཅད་འདུ་བྱེད་ལས་ལ་འཁོལ་༎
ཕྱོགས་བཅུ་ཁྲོ་བོའི་ལྷ་རྣམས་ཀུན་༎
མཐིང་ནག་བ་སྤུའི་དཀྱིལ་འཁོར་སྤྲོ་༎
ཨོམ་བཛྲ་ཀི་ལི་ཀི་ལ་ཡ་།
མོ་ཧ་ཡགྷ་ཏ་ཡ་བཛྲ་ཀི་ལི་ཀི་ལ
ཡ་ཧུམ་ཀ་ར་བི་ཛ་ཡ་ནི་ལ་དནྡ
ཡ་མནྟ་ཀ་། ཨ་ཙ་ལ་ཧ་ཡ་གྷྲི
ཝ་། ཨ་པར་ཛི་ཏ་ཨ་མྲྀ་ཏ་ཀུནྡ་ལི་།
ཏྲཻ་ལོ་ཀྱ་བི་ཛ་ཡ་།
མ་ཧ་བ་ལ་པ་ར་བི་དྷྭནྶ་།
ཚིནྡྷ་ཚིནྡྷ་།
ཨ་པ་ར་ཛི་ཏ་།
མ་ར་སེ་ནི་ཡེ་པྲ་མརྡ་ནི་ཡེ་སརྦ་བིགྷྣམ་བམ་ཧུམ་ཕཏ་༎
ཅིས་ཀྱང་མི་ཤིགས་རྡོ་རྗེའོ་༎
༄༅༎ འདི་ནི་རབ་ཏུ་སྒྲོལ་བ་ཡིས་༎
ཁྲོ་ཚོགས་འཁོར་བཅས་མངག་པའོ་༎
ཨོམ་བཛྲ་ཀི་ལི་ཀི་ལ་མ་མོ་ཧ་ཡ་གྷ་ཏ་ཡ་།
སུ་རུ་སུ་རུ་བཛྲ་།
མུ་རུ་མུ་རུ་བཛྲ་།
ཛ་ཡ་ཛ་ཡ་བཛྲ་།
མ་ཐ་མ་ཐ་བཛྲ་།
ཤི་ཀྲི་ན་ཀ་ར་ཡ་།
མ་ར་སེ་ནི་པྲ་མརྡ་ནི་ཡེ་།
མ་ཧ་ཙིཏྟ་ཁ་ཧི་མ་ཤ་རྦད་།
མ་ཧ་ཤ་ཡ་ཐུམ་མྱག་རྦད་།
ཀམ་ཀ་ཤ་ཡ་མ་ར་ཡ་ཕཏ་།
འདི་ནི་རྫས་ཀྱིས་དམིགས་པ་བསྒྲལ་༎
ཁྲོ་བོ་ཁྲོ་མོ་སྤྲུལ་པ་དང་༌༎
ཡང་སྤྲུལ་ཕོ་ཉ་ཚོགས་དང་བཅས་༎
ཕུང་པོ་ལྷག་མེད་རོལ་པར་བྱ་༎
ཨོམ་བཛྲ་ཀི་ལི་ཀི་ལ་ཡ་བྷ་ག་བན་།
མོ་ཧ་ཡ་གྷ་ཏ་ཡ་།
ཛཧཧུམ་བམ་ཧོཧ་༎
ཤི་ཀྲིན་བྱི་ཀྲིན་།
དྷ་དྷི་མ་མ་ཤི་གྷྲམ་ཀ་ར་ཡ་།
ཨོམ་རུ་རུ་བྷཀྴ་།
ཏྲག་ཤ་ཏྲག་ཤ་། ཙིཏྟ་རག་ཤ་། ཙིཏྟ་ནི་ཏུང་ཏུང་༌།
ཐུམ་ལིང་༌།
ཙིཏྟ་གཏུབ་གཏུབ་།
ནྲྀ་ཛཧཕྲིག་ཕྲིག་། ཤམ་ཤམ་ཁྱེར་བྷྱོ་༎
ནྲྀ་ཛཧམ་ར་ཡ་རྦད་།
༼༡༧༽༄༅༎ ཀྲི་།
བརྣག་པ་ཁོ་ན་ཉིད་ལ་དེ་།
འདི་ཡི་དྲོད་ཚད་བརྟག་ལ་དབབ་༎
མཚན་མ་བརྟན་པོ་དབྱུང་བར་བྱ་༎
ཞེས་བཀའ་སྩལ་ཏོ་༎
ཕྲིན་ལས་འདུས་པ་རྩ་བའི་རྒྱུད་ལས་།
དྲག་པོ་མངོན་དུ་སྤྱོད་པའི་ཏིང་ངེ་འཛིན་སྤྲུལ
པ་ཆེན་པོའི་ཕྲིན་ལས་ཀྱི་ལེའུ་སྟེ་དགུ་པའོ
༎ ༎ དེ་ནས་ཁྲོ་བོའི་རྒྱལ་པོ་ཡིས་༎
གཏི་མུག་འདོད་ཆགས་ང་རྒྱལ་དང་༌།
ཕྲག་དོག་འདུལ་བ་རབ་མཛད་ཕྱིར་༎
སླར་ཡང་རིགས་ཀྱི་ཁྲོ་བོར་བསྟན་༎
སངས་རྒྱས་ཁྲོས་པས་གཏི་མུག་གཅོད་༎
མཚོན་ཆེན་དཀར་པོ་འབར་ལྟ་བུ་༎
ནམ་མཁའི་དབྱིངས་ནས་ཐིགས་པར་ཤར་༎
མི་རྟོག་ཨོམ་གྱིས་དངོས་པོ་སྦྱང་༌༎
ཡེ་ཤེས་འབྱུང་བ་ཡུམ་གྱི་མཁའ་༎
རྣམ་དག་དབྱིངས་ནས་ཤར་བའི་བྷྲུམ་༎
ཕྲིན་ལས་ཡོངས་གྱུར་གཞལ་མེད་ཁང་༌༎
རང་ལུས་རྫོགས་པ་འདི་ཉིད་དེ་༎
མཚོན་ཆེན་འཁོར་ལོ་ཨོམ་དཀར་པོ་༎
ལུས་ཀྱི་སྒོ་རུ་ཤར་བ་དང་༌༎
འཕྲོ་འདུ་གསལ་བའི་ཕྱག་རྒྱ་ཡིས་༎
ཡེ་ཤེས་སེམས་དཔའ་ཡབ་ཡུམ་གཉིས་༎
སྤྱི་བོའི་སྟེང་དུ་བསམ་པར་བྱ་༎
འདི་ནི་འཁོར་ལོ་གཞོན་ནུ་སྟེ་༎
བུདྡྷ་ཀི་ལ་ཡ་ཞེས་བྱ་༎
མདུན་རྒྱབ་གཡས་གཡོན་གནས་བཞི་རུ་༎
བཛྲ་ཀི་ལ་ཡ་སོགས་བསྒོམ་།
སྙིང་གར་ཧུམ་མཛད་ཡབ་ཡུམ་སོགས་༎
སྔར་བཤད་བཞིན་དུ་བསྒོམ་བྱ་སྟེ་༎
ཨོམ་དཀར་འཁོར་ལོ་འབར་བར་བསམ་༎
ཕུང་པོ་འཁོར་ལོས་གཏམས་བྱས་ནས་༎
རྣམ་པར་ཤེས་པ་འཁོར་ལོར་བསྒོམ་༎
ཨོམ་བུདྡྷ་ཀི་ལི་ཀི་ལ་ཡ་སརྦ་ཤནྟི་ཨོམ་ཧུམ་ཕཏ་།
དངུལ་ལམ་དཀར་པོའི་ཤིང་རྣམས་ལ་།
ཟླུམ་པོར་འདུས་རྫས་ལས་ལ་མངག་། ཡུལ་གསུམ་མཚན་མ་བརྟན་གྱུར་ན་༎
ལྷ་ཀླུ་གནོད་སྦྱིན་བགེགས་རིགས་དང་༌།
འདུ་བ་བཞི་གྱུར་ཡན་ལག་ནད་༎
འཇིགས་དང་དུས་མིན་འཆི་བ་བརྒྱད་༎
མི་དགེ་གནོད་པའི་ལས་ལ་སོགས་།
མ་ལུས་ཞི་བའི་ཕྲིན་ལས་སོ་༎
རིན་ཆེན་ཁྲོས་པས་ང་རྒྱལ་གཅོད་༎
མཚོན་ཆེན་སེར་པོ་འབར་ལྟ་བུ་༎
ནམ་མཁའི་དབྱིངས་ནས་ཐིགས་པར་ཤར་༎
རྟོག་མེད་ཏྲམ་གྱིས་དངོས་པོ་སྦྱང་༌༎
ཁ་དོག་རིན་ཆེན་ཏྲམ་སེར་པོས་༎
དཔྲལ་བའི་དབུས་སུ་བསམ་པར་བྱ་༎
འདི་ལས་༄༅༎
རིན་ཆེན་གཞོན་ནུ་སྟེ་༎
རཏྣ་ཀི་ལ་ཡ་ཞེས་པའོ་༎
བུདྡྷ་ཀི་ལ་ཡ་སོགས་དང་༌༎
ལྟེ་བར་ཧུམ་མཛད་ལ་སོགས་བསྒོམ་༎
གསེར་མདོག་ཏྲམ་ལས་རིན་ཆེན་འབར་༎
ལུས་ཀུན་རིན་ཆེན་འབར་བས་གཏམས་༎
རྣམ་པར་ཤེས་ཀུན་རིན་པོ་ཆེ་༎
ཨོམ་རཏྣ་ཀི་ལི་ཀི་ལ་ཡ་སརྦ་པུཤྟིམ་ཏྲམ་ཧུམ་ཕཏ་༎
གསེར་རམ་སེ་པོའི་ཤིང་རྣམས་ལ་༎
གྲུ་བཞི་གནས་པའི་རྫས་ལ་མངག་། ཡུལ་གསུམ་མཚན་མ་རབ་བརྟན་ནས་༎
ཚེ་དང་ལོངས་སྤྱོད་དབང་ཕྱུག་དང་༌༎
བསོད་ནམས་ཡེ་ཤེས་དྲེགས་པ་དང་༌༎
དཔལ་དང་འབྱོར་པ་རིགས་འཛིན་དང་༌།
དགའ་བདེ་རང་གཞན་ཕུན་ཚོགས་པ་།
ཀུན་ཏུ་རྒྱས་པའི་ཕྲིན་ལས་སོ་༎
པདྨ་ཁྲོས་པས་འདོད་ཆགས་གཅོད་༎
མཚོན་ཆེན་དམར་པོ་འབར་ལྟ་བུ་༎
ནམ་མཁའི་དབྱིངས་ནས་ཐིགས་པར་ཤར་༎
མི་རྟོག་ཧྲིཧྱིས་དངོས་པོ་སྦྱང་༌༎
ཆོས་ཀྱི་པདྨ་ཧྲིཧདམར་པོ་༎
མགྲིན་པའི་མཚམས་སུ་རབ་ཏུ་བསྒོམ་༎
འདི་སྦྱོར་པདྨ་གཞོན་ནུ་སྟེ་༎
པདྨ་ཀི་ལ་ཡ་ཞེས་བྱ་༎
མདུན་རྒྱབ་གཡས་གཡོན་གནས་བཞི་ན་༎
རཏྣ་ཀི་ལ་ཡ་སོགས་བསྒོམ་༎
དཔྲལ་བར་སྣང་མཛད་ཡབ་ཡུམ་བསྒོམ་༎
གཞན་ཡང་རང་གི་གནས་སུ་བསྒོམ་༎
དམར་གསལ་ཧྲིཧླས་པདྨ་འབར་༎
ཕུང་པོ་པདྨའི་རང་བཞིན་ཏེ་༎
རྣམ་པར་ཤེས་པ་པདྨའོ་༎
ཨོམ་པདྨ་ཀི་ལི་ཀི་ལ་ཡ་།
སརྦ་བ་ཤམ་ཧྲིཧཧུམ་ཕཏ་༎
ཟངས་སམ་དམར་པོའི་ཤིང་རྣམས་ལ་༎
ཟླ་གམ་དབྱིབས་ཀྱི་རྫས་ལ་མངག་། ཡུལ་གསུམ་མཚན་མ་བརྟན་ཐོབ་ནས་༎
ཕྱི་རོལ་བརྟན་པའི་སར་བཞུགས་དང་༌༎
ལོག་པར་བལྟ་དང་ཐེ་ཚོམ་ཅན་༎
ང་རྒྱས་དྲེགས་པས་ཁེངས་པ་དང་༌༎
ཆེ་བཙན་མཐོ་བཙུན་ལྡན་པ་དང་༌༎
གདུག་རྩུབ་གནོད་སྦྱོར་འཚེ་བ་དང་༌༎
འགྱུར་རློམ་སེམས་དང་ལྡན་པ་དག་། མོས་ཤིང་འདུད་པས་དབང་དུ་སྡུད་༎
རྒྱ་གྲམ་ཁྲོས་པས་ཕྲག་དོག་གཅོད་༎
མཚོན་ཆེན་ལྗང་གུ་རབ་འབར་བ་༎
ནམ་མཁའི་དཀྱིལ་ནས་ཐིགས་པར་ཤར་༎
རྟོག་མེད་ཧ་ཡིས་དངོས་པོ་སྦྱང་༌༎
སྐུ་རྫོགས་ལས་ལ་བྱུང་བ་ནི་༎
རྒྱ་གྲམ་བརྟན་པར་ཧ་ལྗང་གུ་༎
ལུས་ཀྱི་སྒོ་རུ་ཤར་བ་དང་༌༎
འཕྲོ་འདུ་གསལ་བའི་ཕྱག་རྒྱ་ཡིས་༎
ཡེ་ཤེས་སེམས་དཔའ་ཡབ་ཡུམ་བཞི་།
གསང་བའི་གནས་སུ་བསམ་པར་བྱ་༎
མདུན་རྒྱབ་གཡས་གཡོན་གནས་བཞི་རུ་༎
པདྨ་ཀི་ལ་ཡ་སོགས་དང་༌༎
རིགས་ཀྱི་སྲས་བཞི་བསྒོམ་པར་བྱ་༎
ཕྲིན་ལས་གཞོན་ནུ་རབ་སྦྱོར་བས་༎
ཀརྨ་ཀི་ཡ་ཡ་ཞེས་བྱ་༎
སྙིང་གར་ཧུམ་མཛད་ཡབ་ཡུམ་དང་༌༎
གནས་གཞན་སོ་སོར་ཁྲོ་ཚོགས་བསྒོམ་༎
ཧ་ལྗང་རྒྱ་གྲམ་འབར་བ་ཡིས་༎
ལུས་ཀྱི་ཕུང་པོ་རབ་ཏུ་གཏམས་༎
རྣམ་ཤེས་རྒྱ་གྲམ་རལ་གྲི་སྟེ་༎
ཨོམ་ཀརྨ་ཀི་ལི་ཀི་ལ་ཡ་སརྦ་མ་ར་ཡ་ཧུམ་ཕཏ་༎
ལྕགས་སམ་ནག་པོའི་ཤིང་རྣམས་ལ་༎
གྲུ་གསུམ་དབྱིབས་ཀྱི་རྫས་ལ་མངག་། ཡུལ་གསུམ་མཚན་མ་གསལ་བ་དང་༌༎
ལུས་ཅན་ལུས་མེད་རབ་རྒྱུ་བའི་༎
འཇིག་སྨོད་སྙོམས་དང་གནོད་ཅིང་འཚེ་༎
བར་གཅོད་སྒྲོལ་བའི་༄༅༎
ཕྲིན་ལས་སོ་༎
ཕྲིན་ལས་འདི་དག་ཁྱད་པར་ནི་༎
ཤར་ལྷོ་ནུབ་བྱང་འཇམ་དང་སྡུག་། མཛེས་དང་རྩུབ་པ་ཁྱད་པར་གནས་༎
དགེ་སྦྱོང་རྒྱལ་པོ་བྲམ་ཟེ་དམངས་༎
རྒན་པོ་དར་མ་བུད་མེད་དང་༌༎
རྒྱུད་རྩུབ་ལྡན་པ་གནད་ཡིན་ནོ་༎
གཙོ་ཆེན་ལས་ནི་རིགས་ཀྱི་སྲས་༎
གནས་པ་སོ་སོར་སྦྱོར་བའི་མཆོག་། ཕྲིན་ལས་ཐ་དད་སྦྱོར་བ་ཡིས་༎
ལམ་ལྔ་སྐུ་ལྔ་ཡེ་ཤེས་ལྔ་༎
རིགས་ལྔའི་ཚུལ་གྱིས་བགྲོད་ཅིང་བསྒྲུབ་༎
ཉོན་མོངས་ཡུལ་རབ་ལྟོས་པ་ཡིས་༎
རིགས་ཀྱི་བདག་པོ་སྦྱོར་བ་ལ་༎
གང་ལ་གང་གིས་གང་གི་ཕྱིར་༎
རིག་པ་འཛིན་པ་རྣལ་འབྱོར་ཆེ་༎
མཁས་རྟོགས་ཤེས་རབ་ལྡན་པས་སྤྱོད་༎
ཅེས་བཀའ་སྩལ་ཏོ་༎
ཕྲིན་ལས་འདུས་པ་རྩ་བའི་རྒྱུད་ལས་༎
རིགས་འཛིན་ཐ་དད་ཀྱི་སྒོ་ནས་ཕྲིན་ལས་བཞི
སོ་སོར་བསྟན་པའི་ལེའུ་སྟེ་བཅུ་པའོ་༎ ༎
དེ་ནས་ཁྲོ་བོའི་རྒྱལ་པོ་ཡིས་༎
ཕྱི་མའི་དུས་ན་རིག་པ་འཛིན་༎
སྐྱེས་བུ་ཆེན་པོ་རྣམས་ཀྱིས་ནི་༎
ང་ཡི་བསྟན་པ་འཛིན་ཅིང་བསྲུང་༌༎
དེ་ཕྱིར་དེ་ཡི་ཚུལ་བཤད་དེ་༎
སྲིད་པ་ལས་ཀྱི་མཐུ་རྩལ་ཅན་༎
བཅུ་གཉིས་ལྕམ་བྲལ་བཅས་པ་ཡིས་༎
དམ་ཚིག་ཆོ་ག་རབ་སྦྱོར་བས་༎
རྗེས་སྤྱོད་ང་ཡི་རྣལ་འབྱོར་ཡིན་༎
གཟུགས་བརྙན་ཆེན་པོའི་དྲུང་དུ་ནི་༎
ཨེ་བདུན་བསྣོལ་བའི་ཕོ་བྲང་བརྩེག་། གཅོད་སྲེག་བརྟན་པ་རྣམས་ཀྱིས་བསྐོར་༎
གསེར་དངུལ་ཟངས་ལྕགས་རིན་ཆེན་དང་༌༎
ཁྲག་ཞག་འོ་མ་མར་གྱི་མཚོ་༎
མི་རྟ་མྱུར་དུ་བསྒྲལ་བའི་ཁྲག་། གསུམ་གྱི་ཕོ་བྲང་གསུམ་དུའོ་༎
ལྕགས་ལས་བྱས་པའི་ཕུར་པ་ནི་༎
དྲག་པོའི་གཟུགས་ཅན་སོར་བརྒྱད་པ་༎
དུར་ཁྲོད་རྒྱུ་བའི་མགོ་ནང་དུ་༎
ཝ་དང་སྤྱང་ཁྱི་འཕར་བ་ཁྱམ་༎
ཙིཏྟ་བཙལ་ཏེ་གནས་སུ་དགོད་༎
རིན་ཆེན་སྣ་བཞིའི་དབུས་སུ་དགོད་༎
ཀླ་ཀློའི་ཡུལ་ནས་ཐོད་པ་རུ་༎
རིགས་གཉིས་བོང་བུ་བྱ་ལུག་སྙིང་༌༎
སྩལ་བ་མཚོན་ཆེན་གནས་སུ་དགོད་༎
རིན་ཆེན་མཚན་ལྡན་སྣོད་ནང་དུ་༎
མི་དབང་ཙིཏྟ་ཤ་ཁྲག་བཅས་༎
སུལ་བཞི་ཕུར་པ་ལ་བཏོད་དོ་༎
མིང་གི་རྒྱུད་མེད་རིགས་མེད་ཀྱི་༎
ཐོད་པར་རྡོ་ཐུན་ཁྲག་ཐུན་དང་༌།
སྐྱེ་སྒོའི་ཁྲག་ཐུན་རིམ་བཞིན་བསག་། སྲིན་མོ་བཅུ་གཉིས་འདི་ལ་བརྟེན་།
དྲག་པོ་དཀར་དམར་ནག་པ་ཡིས་༎
རྒྱལ་བུ་ཨེ་ཡི་མཚམས་གསུམ་ལ་༎
གླིང་བཞི་རི་རབ་ས་རྡོས་བྱས་༎
གཅན་གཟན་འདབ་ཆགས་རྒྱལ་མཚན་འཕྱར་༎
བཤོས་ཆང་མཆོད་ཚོགས་རྒྱན་ལྡན་གོད་༎
ང་རྒྱལ་ཆེན་པོ་རབ་ལྡན་པས་༎
ལྕམ་སྲས་བོད་ཅིང་ལས་ལ་རྦད་༎
སྦྱོར་བའི་སྒྲོལ་བ་རབ་ཏུ་བསྐུལ་༎
ཨོམ་ཤྭ་ན་།
ཤ་ན་།
སྲི་ལ་སྲི་ཀ་། མུ་ཀ་ཧུམ་ཛཧ་།
ཏྲག་རགྴ་རུ་ཏྲ་བི་རུ་བིན་ནན་མུག་ཏི་བམ་མ་མ་རུ་ལུ་རུ་ལུ་བྷྱོ་།
པདྨ་དྷ་རི་རུ་མ་ཏི་ཙི་ལ་བྷྱོ་།
ཧུ་ལུ་ཀྱི་ཧུ་མེ་སེན་ཛ་ཛ་།
མུ་ཏི་དུ་རུ་ཙ་ས་ལ་མི་ཛ་ཛ་།
ཡ་མ་ཀྴེ་ཡཀྴ་དྷེ་བ་ཀྴེ་བག་ཤ་བ
ར་ཧི་ཀྴི་ཏྲག་ཚལ་པ་དུམ་བུ་རུ་ཤག
བྷྱོ་། སོ་སོའི་གནས་ནས་དྲང་བར་བྱ་།
བཛྲ་ཤྭ་ན་ཤྭ་ན་སྲི་ལ་སྲི་ཀ་ཀ་པ་ཙིཏྟ་ནྲྀ་ཛཧ་།
ཤ་ལ་བྷྱོ་༄༅༎
བྷྱོ་།
མ་ཧ་ཡཀྴ་སྣ་ནག་མོ་དུན་བྷྱོ་།
མ་མ་ནྲྀ་ཤ་ཙིཏྟ་མ་ཛཧ་།
རྦད་ལིང་ཀ་མ་ར་ཡ་བྷྱོ་༎
རག་མོ་ཨག་མོ་རོ་ཤ་ཐུན་།
ཡཀྴ་ཙིཏྟ་ཤད་ཤད་བྷྱོ་བྷྱོ་༎
ཕྲ་མུན་ཙ་མུན་ཤུ་ལ་ཀོ་མུན་ཧ་རི་མ་མ་ར་ཡ་རྦད་བྷྱོ་༎
ཞེས་པས་དམིགས་པའི་ཡུལ་ལ་རྦད་༎
བཛྲ་ཤྭ་ན་མུ་ཁ་ཤ་ན་མུ་ཁ་ཤི
ལ་མུ་ཁ་སྲི་ག་མུ་ཁ་ཙིཏྟ་པ་མུག
མུག་ཐུམ་རྦད་ཐུམ་རྦད་།
ཐིབ་ཐིབ་ཡམ་ཡམ་ཙིཏྟ་ལ་ཐུམ་རྦད་རྦད་།
ཏྲག་རགྴ་མ་མ་རུ་ཏི་རེ་མ་ཏི་མ་ར་ཡ་ཙིཏྟ་ལ་མུག་ཐུམ་རྦད་ཡམ་།
ཏྲག་རག་ཤ་རུ་ཏི་རེ་མ་ཏི་མ་ར་ཡ་ཙིཏྟ་ལ་གཏུབ་གཏུབ་།
ཏྲག་རག་ཤ་རུ་ཏི་རེ་མ་འཛུ་ཙིཏྟ་རིལ་རྦད་།
རག་ཤ་རུ་ཏི་ཐུམ་།
ཏྲག་རག་ཤ་རུ་ཏི་རེ་མ་ཛ་ཙིཏྟ་ཐུམ་ཡམ་རིལ་རྦད་ཐུམ་།
རག་མོ་ཙི་བི་རི་མ་ར་མ་ཐུམ་རྦད་།
ཡག་མོ་ཙི་བི་རི་མ་ར་ཡ་ཐུམ་རྦད་།
གརྫ་ཙི་བི་རི་མ་ར་ཡ་ཧུར་ཐུམ་རྦད་།
ཧུ་ལུ་མ་ཙི་བི་རི་མ་ར་ཡ་ཧུམ་ཐུམ་རྦད་།
ཕུང་པོ་མྱུར་དུ་བསྒྲལ་བར་བྱ་༎
དྲག་པོ་རྣམས་ཀྱིས་དམོད་པ་ནི་༎
བཛྲ་སུ་ཏྲི་པ་ཨ་པ་ར་ཙིཏྟ་ཏྲི་ཙ་བ་ལ་མ་ཤ་ཙིཏྟ་ཧུམ་ཕཏ་།
ནྲྀ་ཛཧམ་ར་ཡ་དུ་ཡ་མ་ཙིཏྟ་རཀྟ་ཚལ་པ་༎
དུ་མ་པྲ་མ་དུ་ཙི་ཏ་ལ་ཁུག་། བམ་རིལ་།
མ་ར་ཕྲ་མ་ཨ་པ་ར་ཛི་ཏ་།
ཨ་ཏྲི་ས་མ་ནྲྀ་ཛ་།
དུན་དུན་ནྲྀ་ཛ་རྦད་ཐུམ་།
ཀུན་གྱི་རིམ་པའི་རྗེས་སུ་བརྩམ་༎
བརྡེགས་ཤིང་བརྡེག་པ་འཕང་བསྲེག་དང་༌༎
གཟིར་བའི་ལས་ཀྱིས་ཚར་གཅད་པ་༎
འདི་ནི་ལུས་ངག་ཡིད་གསུམ་ལྡན་༎
ཤིན་ཏུ་དམིགས་པས་མྱུར་དུ་འགྲུབ་༎
ཕྱི་ནང་གསང་བ་རྟགས་དང་ཚད་༎
མངོན་སུམ་བཞིན་དུ་གསལ་བར་སྦྱར་༎
ཐོགས་པ་མེད་པར་ལས་འགྲུབ་བྱེད་༎
ཕྲིན་ལས་གཅོད་པའི་མདོ་ཡིན་ནོ་༎
ཞེས་བཀའ་སྩལ་ཏོ་༎
ཕྲིན་ལས་འདུས་པ་རྩ་བའི་རྒྱུད་ལས་།
སྤྲུལ་པའི་ཕྱག་བརྙན་དམ་ཚིག་ཆེན་པོའི་ཕྲིན་ལས
ཀྱི་ལེའུ་སྟེ་བཅུ་གཅིག་པའོ་༎ ༎ དེ་ནས
ཁྲོ་བོའི་རྒྱལ་པོ་ཡིས་༎
རྒྱུད་དོན་ཉེ་བར་བསྡུས་ཏེ་བཤད་༎
རྣལ་འབྱོར་ཡེ་ཤེས་རང་རིག་པའི་༎
བདག་ཉིད་དཀྱིལ་འཁོར་རྩ་བ་སྟེ་༎
གཞོན་ནུ་རིགས་ཀྱི་གཙོ་བོ་ལྔ་༎
དུས་གསུམ་སངས་རྒྱས་སྲས་མཆོག་རྣམས་༎
ཀུན་སྦྱོར་ཉིས་བརྒྱ་ལྔ་བཅུར་རྫོགས་༎
ཁྲོ་ཆེན་ཕྱོགས་བཅུའི་དཀྱིལ་འཁོར་དུ་༎
ཡབ་ཡུམ་ཉེ་བའི་སྲས་གཉིས་ལས་༎
སྤྲུལ་པ་དང་ནི་ཉེ་བར་སྤྲུལ་༎
ཐུགས་ཀྱི་བདག་དང་བཅས་པ་ཡི་༎
བརྒྱ་དང་བཅུ་ཡི་ལྷ་རྣམས་སྣང་༌༎
མངོན་པར་སྤྱོད་པ་ལ་སོགས་པའི་༎
འདུས་བྱས་ལྔ་རྣམས་གཟུགས་བརྙན་ལ་༎
ཁྲོ་ཆེན་ཞལ་གསུམ་ཕྱག་དྲུག་ལྡན་༎
སོ་སོའི་རིགས་ཀྱི་གཙོ་ཆེན་ལྔ་༎
གང་གིས་འདུལ་བ་དེར་སྣང་ཞིང་༌༎
ཞི་དང་དབང་རྒྱས་དྲག་པོ་ཡིས་༎
སོ་སོའི་ཕྲིན་ལས་ངོར་འབྱུང་སྟེ་༎
དབྱིབས་དང་ཁ་དོག་རྫས་དང་སྦྱར་༎
སྐུ་སྨད་རང་གི་རྒྱུ་ལས་གྲུབ་༎
འོག་གཉིས་སྐྱེད་པ་ཞབས་ཀྱི་དབྱིབས་༎
ཟླུམ་པོ་གྲུ་བཞི་ཟླ་ཁམ་དང་༌༎
གྲུ་གསུམ་རྣམས་ནི་ཁྱད་པར་ཡིན་༎
སྟེང་འོག་ཞི་བ་ཟླུམ་པོ་སྟེ་༎
ལོགས་བཞི་རྒྱས་པ་སྐྱེད་པ་དབང་༌༎
ཟུར་རྣམས་དྲག་པོ་ཉིད་ཡིན་ནོ་༎
གོང་མའི་གནས་ལ་༄༅༎
གཞལ་མེད་ཁང་༌༎
འཁོར་ལོ་རྩིབས་བརྒྱད་ལྡན་པ་ལ་༎
ལྟེ་བར་གཙོ་བོ་ཡབ་ཡུམ་བསྒོམ་༎
རྩིབས་ལ་ཕྱོགས་མཚམས་ཁྲོ་བོ་བརྒྱད་༎
ཡབ་ཡུམ་སྟེང་འོག་གནས་སུ་ནི་༎
ཧུམ་མཛད་དང་ནི་སྟོབས་པོ་ཆེ་༎
ཡབ་ཡུམ་སྲས་དང་བཅས་པའོ་༎
སྐྱེད་པ་ཟླ་ཁམ་གནས་སུ་ནི་༎
ཁྲོ་བརྒྱད་ཀྱིས་ནི་སྲས་ཀུན་གནས་༎
འོག་མིན་གནས་སོགས་བཞི་ལ་ནི་༎
ཕྲ་མེན་སྒོ་མ་དབྱུང་ཞིང་བསམ་༎
རྩ་བ་ལ་སོགས་གནས་དེ་ལ་༎
འཇིག་རྟེན་གནས་པ་བཅུ་གཉིས་སོ་༎
ལྕམ་དྲལ་ཉི་ཤུ་རྩ་བཞི་སྟེ་༎
དབྱིབས་དང་སྦྱར་བའི་གནས་སུ་བསམ་༎
གོང་མའི་གནས་ཀྱི་ལོགས་བཞི་རུ་༎
རིགས་དང་ཕྲིན་ལས་རབ་ཕྱེ་བའི་༎
ལྷག་མའི་སྲས་མཆོག་བསྒོམ་པ་སྟེ་༎
བདུན་ཅུ་རྩ་བརྒྱད་ཕྱུང་བ་ཡིས་༎
རྫས་ལ་དམིགས་པའི་དཀྱིལ་འཁོར་རྫོགས་༎
འདི་དག་མེ་ལོང་གཟུགས་བརྙན་བཞིན་༎
རང་བཞིན་མ་གྲུབ་སྣང་བ་ནི་༎
ཆོས་སྐུ་སྐྱེ་མེད་ཕུར་པའོ་༎
མ་ལུས་སྐུ་ལ་རབ་རྫོགས་པ་༎
ལོངས་སྤྱོད་རྫོགས་སྐུའི་ཕུར་པ་གྲུབ་༎
བ་སྤུའི་བུ་གའི་ཚུལ་ཐམས་ཅད་༎
འབར་བའི་ཁྲོ་ཆུང་གཏམས་པ་ནི་༎
བདག་གཞན་མ་ལུས་དོན་བྱེད་པས་༎
ཕུར་པ་སྤྲུལ་པའི་སྐུ་ཡི་མཆོག་། སྐུ་གསུམ་ཡོངས་རྫོགས་དཀྱིལ་འཁོར་ཆེ་༎
རང་བྱུང་ཡེ་ཤེས་གནས་ལ་འདུ་༎
འདི་ནི་སྐུ་ཡི་དཀྱིལ་འཁོར་ཡིན་༎
རིགས་ལྔ་འབྲུ་དགུ་ཀི་ལ་ཡ་༎
ཐམས་ཅད་གསུང་གི་དཀྱིལ་འཁོར་གསལ་༎
བྲིས་ཏེ་ཡིག་འབྲུ་དགོད་པ་དང་༌༎
ཕུར་བུ་དགོད་ཅིང་དངོས་གྲུབ་བླང་༌༎
ཐུགས་ཀྱི་དཀྱིལ་འཁོར་རྩ་བ་ལྔ་༎
བྲིས་ཏེ་ཕྱག་མཚན་སོ་སོར་དགོད་༎
མཆོད་ཅིང་ལས་བཅོལ་དངོས་གྲུབ་བླང་༌༎
གཙོ་མོ་ཡུམ་གྱི་སྤོགས་པ་ཡིས་༎
དཀྱིལ་འཁོར་གནས་སུ་བྲི་བྱ་ཞིང་༌༎
ལྷ་དགོད་རྫས་སྤྱད་བསྐུལ་བས་རྫོགས་༎
བསྒོམས་ཤིང་དགོད་པའི་ཏིང་ངེ་འཛིན་༎
བསྐུལ་ཞིང་ཡོན་ཏན་ལྡན་པ་ཡིས་༎
རྫས་ཀྱི་དཀྱིལ་འཁོར་ཚུལ་བཞིན་དབྱུང་༌༎
ཉི་ཤུ་རྩ་གཅིག་ཨེ་ཡི་དབྱིབས་༎
ཚད་དང་ལྡན་པ་རྫས་དགོད་ཅིང་༌༎
དངོས་གྲུབ་བླང་བར་ཐ་དད་དོ་༎
རྫས་བསག་བསྐྱེད་ཅིང་ཚད་ལྡན་བྲི་༎
རྒྱན་རྟགས་དགོད་པས་འཆོལ་བ་རྫོགས་༎
སྟོང་དང་རྩ་བརྒྱད་བསྒྲུབ་པའོ་༎
དཀྱིལ་འཁོར་བྱང་ཆུབ་སེམས་ལས་བྱང་༌༎
ལས་ཀྱི་དཀྱིལ་འཁོར་བརྩིག་པ་དང་༌༎
བསག་མཆོད་གསད་པའི་རྒྱུ་དང་ནི་༎
ཆོས་ལྡན་ཕ་རོལ་བསྐུལ་བ་ཡིས་༎
གཟུགས་བསྲེག་གནས་སྤར་ལས་རྣམས་ཀྱིས་༎
མ་ལུས་འདུས་པར་བརྒྱད་དུ་བསྟན་༎
རིགས་ཅན་ལྔ་ལ་ཀུན་སྦྱངས་པས་།
བསྙེན་བསྒྲུབ་སྐུ་གསུང་ཐུགས་ཀྱི་ངང་༌༎
ཐིག་ལེ་གཅིག་ལ་རབ་ཏུ་འདུས་༎
ཞེས་བཀའ་སྩལ་ཏོ་༎
ཕྲིན་ལས་འདུས་པ་རྩ་བའི་རྒྱུད་ལས་།
ཁྱད་པར་གྱི་རིགས་ཀྱི་དཀྱིལ་འཁོར་སྤྲོ་བའི་ཕྲིན
ལས་ཀྱི་ལེའུ་སྟེ་བཅུ་གཉིས་པའོ་༎ ༎ དེ
ནས་ཁྲོ་བོའི་རྒྱལ་པོ་ཡིས་༎
རང་གི་འདུས་པའི་འཁོར་ཚོགས་ལ་༎
ཤིན་ཏུ་གདམས་པ་འདི་སྐད་གསུངས་༎
ཀྱེ་མ་སྲས་མཆོག་འཁོར་༄༅༎
གྱི་ཚོགས་༎
སྤྲུལ་པ་ཕོ་ཉར་བཅས་པ་རྣམས་༎
སྙིགས་མའི་སེམས་ཅན་གདུལ་དཀའ་བ་༎
ཐུགས་རྗེའི་ཐབས་ཆེན་སྣ་ཚོགས་ཀྱིས་༎
ང་ཡི་སྐུ་གསུང་ཐུགས་ཀྱི་བདག་། ཐམས་ཅད་དུ་ནི་སྣང་ཞིང་སྟོན་༎
བདག་གི་དོན་དུ་བཞུགས་སོ་སྙོམས་༎
རང་གི་རྣམ་རྟོག་ཉེ་བར་གནས་༎
ཁ་ཅིག་ཏུ་ནི་དགེ་སྦྱོང་ཆེ་༎
ཉན་ཐོས་རང་རྒྱལ་སྤྱོད་པ་སྟོན་༎
ལ་ལར་བྱང་ཆུབ་སེམས་དཔའ་ཡི་༎
སྤྱོད་པ་རླབས་ཆེན་ནུས་པར་མཛད་༎
ཁ་ཅིག་ལ་ནི་ལོངས་སྤྱོད་རྫོགས་༎
དཔེ་བྱད་བརྒྱད་ཅུར་ལྡན་པའི་སྐུ་༎
དུལ་བར་གནས་ལ་ཞི་བ་དང་༌༎
གདུག་པ་ཅན་ལ་ཁྲོ་བོ་སྟེ་༎
ཞིང་ཁམས་རབ་ཏུ་བཀོད་པ་དང་༌༎
གཞལ་མེད་ཁང་པའི་ཕོ་བྲང་རྫོགས་༎
གཉིས་མེད་སྦྱོར་བའི་ཚུལ་ཅན་དང་༌༎
རྒྱན་གཅིག་ལྡན་པའི་སྐུ་ཡི་རིགས་༎
ཡབ་དང་ཡུམ་གྱི་རྣམ་པ་ཅན་༎
གང་གིས་འདུལ་བ་དེར་སྣང་ཞིང་༌༎
རིགས་དྲུག་སེམས་ཅན་ཀུན་ལ་ཡང་༌༎
རང་རིགས་གང་ཡིན་དེར་འབྱུང་བས་༎
ཚངས་པ་བརྒྱ་བྱིན་དབང་ཕྱུག་དང་༌༎
གནོད་སྦྱིན་མཁའ་ལྡིང་མིའམ་ཅི་༎
ལྷ་མིན་དྲི་ཟ་མི་རྣམས་དང་༌༎
བྱོལ་སོང་ཡི་དྭགས་དམྱལ་བ་རྣམས་༎
སོ་སོར་གང་འདུལ་དེ་ཉིད་ཀྱིས་༎
རང་གི་རྡོ་རྗེ་འཛིན་པར་འགྱུར་༎
དམན་པ་རྣམས་ལ་རིམ་པ་སྟེ་༎
རྟག་པ་མ་ཡིན་སྡུག་བསྔལ་དང་༌༎
མིར་སྐྱེ་སངས་རྒྱས་འབྱུང་བ་དང་༌༎
ཕུན་སུམ་ཚོགས་པ་རྙེད་དཀའ་དང་༌༎
སྐྱབས་འགྲོ་གསོ་སྦྱང་བསླབ་གནས་བཅུ་༎
ཀུན་རྫོབ་དོན་དམ་རང་བཞིན་གྱིས་༎
སེམས་དབང་བསྒྱུར་ཏེ་བདག་མེད་པའི་༎
རྟོགས་པ་རབ་རྫོགས་དབུ་མ་སྟོན་༎
དེ་ནས་ལུས་ངག་བྱ་བ་དང་༌༎
སྤྱོད་པ་རབ་སྒྲུབ་རྣལ་འབྱོར་སྟོན་༎
བསྐྱེད་པའི་རིམ་པ་རྣལ་འབྱོར་ཆེ་༎
དེ་ཡི་རྗེས་སུ་རྣལ་འབྱོར་དང་༌༎
རབ་ཏུ་རྫོགས་པའི་རྣལ་འབྱོར་དག་། ཐབས་དང་ཤེས་རབ་འཇུག་པས་དོན་༎
སྐུ་ལྔ་ཆོས་ལྔ་ཡེ་ཤེས་ལྔ་༎
ལམ་ལྔ་རིགས་ལྔ་དག་པ་ལྔ་༎
ས་བཅུ་སྟོབས་བཅུ་མ་འདྲེས་པ་༎
བཅོ་བརྒྱད་ངེས་པར་འབྱུང་བ་དང་༌༎
བསྐལ་པ་ཆེན་པོ་གྲངས་མེད་གསུམ་༎
སྐད་ཅིག་ཙམ་ལ་རྫོགས་པར་བྱེད་༎
བློ་དང་དབང་པོ་བསམ་པ་དང་༌༎
ཐ་མ་འབྲིང་དང་མཆོག་གྱུར་ལ་༎
ཚད་མེད་རྣམས་ཀྱི་ཁྱད་པར་གྱིས་༎
བརྟན་དང་ཐོབ་པ་དུས་གཅིག་དང་༌༎
ཚེ་གཅིག་སྲིད་པ་བར་མ་དང་༌༎
གསུམ་མམ་ལྔའམ་བདུན་དག་གིས་༎
རང་གི་ས་ལ་གནས་པར་སྟོན་༎
འབྱུང་བ་ཆེན་པོ་རྣམས་ཀྱིས་མཐུ་༎
ཕན་ཚུན་ལོག་པར་ཕྱིན་སྲིད་དེ་༎
གདུལ་བར་བྱ་བའི་སྲས་རྣམས་ལ་༎
དུས་ལ་བབ་པ་གང་ཞིག་ན་༎
སངས་རྒྱས་རྣམས་ནི་ཅུང་མི་འདའ་༎
ང་ཡི་ཡེ་ཤེས་ཚུལ་འདི་ལ་༎
ཁྱེད་རྣམས་འཇིགས་པར་མ་བྱེད་ཅིག་། ཅེས་བཀའ་སྩལ་པ་དང་༌༎
འཁོར་འདུས་པ་ཆེན་པོ་རྣམས་ཀྱིས་བཅོམ་ལྡན་འདས
དེ་བཞིན་གཤེགས་པ་ཐམས་ཅད་སྐུ་གསུང་ཐུགས་ཀྱི
བདག་པོ་ཁྲོ་བོ་ཆེན་པོའི་རྒྱལ་པོ་ཆེན་པོ
དེ་ཉིད་ཕྲིན་ལས་ཀྱི་རྣམ་པར་རོལ་པ་ཆེན
པོའི་སྒོ་༄༅༎ ནས་༎
ཡུལ་གདུག་པ་ཅན་འདུལ་བའི་རིགས་རྣམས་ཀྱི་དོན
རབ་ཏུ་རྫོགས་པར་མཛད་པ་ལ་རྗེས་སུ་ཡི
རང་བ་རྒྱ་ཆེའི་སྒོ་ནས་བསྟོད་པ་ནི་༎
ཀྱེ་མ་བཅོམ་ལྡན་རིག་པའི་རྒྱལ་པོ་ཁྲོ་བོའི་རྗེ་༎
དུས་གསུམ་སངས་རྒྱས་རྣམས་ཀྱི་སྤྱི་དཔལ་ཆེན་པོ
ཧེ་རུ་ཀ་། རིག་པའི་རྒྱལ་པོ་སྐུ་ལྔ
ཡེ་ཤེས་ལྔ་རྫོགས་ལྷུན་གྲུབ་ཅིང་༌༎
དཀྱིལ་འཁོར་གསུམ་ལྔ་བརྒྱད་ཀྱི་ངོ་བོར་སྐུ་ལ་རབ་འདུས་རྡོ་རྗེ་འཆང་༌༎
ཕྲིན་ལས་བཞི་དང་གཙོ་ཆེན་དྲག་པོ་མངོན་འབྱུང་སྦྱིན་མཛད་པའི་༎
གཞོན་ནུ་ལྔ་ལྡན་མྱུར་འབྱུང་འཁོར་དང་བཅས་ལ་ཕྱག་འཚལ་བསྟོད་༎
དེ་ནས་བཅོམ་ལྡན་འདས་ཀྱིས་།
འཁོར་འདུས་པ་ཆེན་པོ་དེ་དག་ཉིད་ཀྱི་སྐུ་ལ་རབ་ཏུ་བསྡུས་ཏེ་།
སྐུ་ལས་འོད་ཟེར་གྱི་ཚོགས་ཆེན་པོ་སྣང་བར་མཛད་ནས་།
མི་གནས་པའི་དབྱིངས་ཆོས་ཉིད་མཉམ་པ་ཉིད་སྤྲོས
པ་དང་བྲལ་བའི་ངང་ལ་དགེས་པ་ཆེན་པོས
བཞུགས་པར་གྱུར་ཏོ་༎
ཕྲིན་ལས་འདུས་པ་རྩ་བའི་རྒྱུད་ལས་།
ཕྱི་མའི་ཚུལ་ངེས་པར་འབྱུང་བར་བསྟན་པའི་ལེའུ་སྟེ་བཅུ་གསུམ་པའོ་༎།
། བཅོམ་ལྡན་འདས་བདེ་བར་གཤེགས་པ་ཐམས་ཅད
ཀྱི་ཕྲིན་ལས་འདུས་པ་ཕུར་པ་རྩ་བའི་རྒྱུད
། བི་དྱོཏྟ་མ་འབུམ་སྡེ་ལས་བསྡུས་པ་རྫོགས
སོ་༎ ༎ རྒྱ་གར་གྱི་མཁན་པོ་སློབ་དཔོན
ཆེན་པོ་པདྨ་འབྱུང་གནས་དང་༌།
བོད་ཀྱི་ལོ་ཙྪ་བ་བཻ་རོ་ཙ་ན་བདག་གིས་བསྒྱུར་ཅིང་ཞུས་ཏེ་གཏན་ལ་ཕབ་པའོ་༎
རྒྱལ་པོའི་བླ་དཔེ་།
གཏེར་རྒྱ་།
སྦས་རྒྱ་།
གཏད་རྒྱའོ་༎

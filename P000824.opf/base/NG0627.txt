(༡༦)༄༅༎ གསུམ་པའོ་༎  ༎ སྡོམ་༎
ཨོམ་མ་ནི་པདྨེ་ཧུམ་ཧྲི་།
ཡང་ཞུས་པ་།
ཨེ་མ་ངོ་མཚར་རྨད་ཀྱི་ཆོས་༎
རིག་པའི་ངོ་བོ་བསྟན་དུ་གསོལ་༎
ཅེས་པ་དང་༌༎
སྟོན་པས་བཀའ་སྩལ་པ་།
ཉོན་ཅིག་རིག་པ་ཐུགས་རྗེ་མཆོག་། སྲིད་པའི་མཐའ་ནས་ཚོགས་རྫོགས་ཤིང་༌༎
ལས་འཕྲོ་སྐལ་ལྡན་ཡང་རབ་མཆོག་། སྣོད་ལྡན་དབང་པོ་རྩེ་མོ་ལ་༎
ལྷུན་གྲུབ་ངོ་སྤྲོད་གདབ་བྱ་སྟེ་༎
ཐོག་མར་ལྷུན་གྲུབ་དབང་བསྐུར་ནས་༎
མི་འགུལ་མི་འདའ་དམ་བཅའ་ལ་།
དཔེ་ཡིས་ངོ་སྤྲོད་གསུམ་གདབ་ཅིང་༌༎
རྟགས་ཀྱི་ཡིད་ཆེས་གསུམ་ཡང་བསྟན་༎
དོན་གྱི་སྐུ་གསུམ་བཞུགས་སྟངས་ལ་༎
གཟིགས་སྟངས་རིག་པ་དབྱིངས་ལ་བཅུན་༎
མཐོང་དང་རྒྱས་དང་འབྱོངས་པ་དང་༌༎
ཐིམ་པ་བཞི་ཡིས་མཐར་ཕྱིན་འགྱུར་༎
རིག་པ་ཐུགས་རྗེ་ཆེན་པོ་དེ་༎
རང་གི་སྙིང་གི་དཀྱིལ་ན་གནས་༎
ངོ་བོ་སྟོང་པར་ཟང་ཐལ་ལེ་༎
རང་བཞིན་གསལ་བར་ཕྲ་ལམ་མེ་༎
ཐུགས་རྗེ་མ་འགགས་རྗེན་ལྷང་ངེ་༎
དཔེར་ན་མན་ཤེལ་དངས་པ་འདྲ་༎
གཟུགས་སྐུ་མེ་ལོང་མིག་སྦྱར་བས་༎
འཇའ་འོད་ཀློང་དུ་རྫོགས་སྐུ་གསལ་༎
སྙིང་ནང་གནས་པར་ཤེས་བྱའོ་༎
ནམ་མཁའ་དངས་པའི་དུས་སུ་ནི་༎
ཉི་མའི་དཀྱིལ་འཁོར་གསལ་བའི་སྟེང་༌༎
སེང་རས་བཀབ་ལ་དབང་པོ་གཟིར་༎
སྤྲུལ་སྐུའི་ཞིང་ཁམས་དཔག་མེད་དེ་༎
རིག་པའི་རང་སླུ་འགྱུ་བ་མཐོང་༌༎
དཔེ་ཡིས་དེ་ལ་ངོ་སྤྲད་དེ་༎
ཆོས་སྐུ་ཐུགས་རྗེ་ཆེན་པོ་དེ་༎
སྟོང་གསལ་ཤར་གྲོལ་ལྷང་ངེ་བ་༎
སྙིང་གི་དཀྱིལ་དུ་གནས་པ་སྟེ་༎
སེམས་དཔའ་སེམས་མ་སྒོ་མར་བཅས་༎
ལོངས་སྐུ་ཐུགས་རྗེ་ཆེན་པོ་དེ་༎
ཞི་ཁྲོ་རིགས་ལྔ་དབང་ཕྱུག་བཅས་༎
ཀླད་པའི་དཀྱིལ་ན་གནས་པ་ཡིན་༎
སྤྲུལ་སྐུ་ཐུགས་རྗེ་ཆེན་པོ་དེ་༎
མཁའ་འགྲོ་ཐུབ་དྲུག་སྒཽ་མར་བཅས་༎
རྩ་ཁམས་བས་སྤུ་ཁྱབ་པར་གནས་༎
རྟ་གསུམ་དག་གིས་ཡིད་ཆེས་འགྱུར་༎
དེ་དོན་སྔོན་དུ་ལྟ་འདོད་ན་༎
ཚོགས་གཏོར་བརྒྱ་རྩས་མཁའ་འགྲོ་མཆོད་༎
ལས་སྒྲིབ་ཉམས་ཆག་བཤགས་པ་བྱ་༎
དབེན་པའི་རི་རྩེར་བདེ་བའི་སྟན་༎
དང་པོ་ཆོས་སྐུའི་བཞུགས་སྟངས་ནི་༎
རྣམ་སྣང་ཆོས་བདུན་སྒོམ་འཁར་བཅུག་། མིག་ནི་གྱེན་ལ་བཟློག་པར་བྱ་༎
རིག་པ་མཐོང་བའི་དུས་ཞེས་པ་༎
དཀར་དམར་སེར་ལྗང་སྣམ་བུ་ལ་།
རྡོ་རྗེ་རིན་ཆེན་པདྨ་དང་༌།
ཁྲི་དང་རྒྱབ་ཡོལ་དབུ་སོགས་མཐོང་༌༎
འདི་ནས་འཁོར་བར་ཟློག་མི་སྲིད་༎
གཉིས་པ་ལོངས་སྐུ་བཞུགས་སྟངས་ནི་༎
ལྕར་ཉལ་རྐང་པ་ཐར་གྱི་བརྐྱང་༌༎
ལག་གཉིས་མི་བསྐྱོད་ཉི་ཟེར་དྲང་༌༎
ཟིམ་བུས་དབྱིངས་ལ་བལྟ་བར་བྱ་༎
ཕྱིར་མི་ཟློག་པའི་ཚང་ཟིན་ནོ་༎
རིག་པ་རྒྱས་པའི་དུས་ཞེས་པ་༎
གྱེན་འདྲེང་རྩིབས་ཤར་ཟ་འོག་རིས་༎
སྐུ་རྫོགས་གསུམ་ལྡན་ལྔ་ལྡན་དང་༌༎
སེམས་དཔའ་སེམས་མ་སྒོ་བ་མཐོང་༌༎
དུག་ལྔ་ཚོགས་བརྒྱད་བདུད་བཞི་དགྲོལ་༎
འདི་དུས་མངོན་ཤེས་རྫུ་འཕྲུལ་འཆར་༎
གསུམ་པ་སྤྲུལ་སྐུའི་བཞུགས་སྟངས་༄༅༎
ནི་༎
ཚོགས་སུ་ཐད་ཀར་ཟུར་ཁྲིད་དུ་༎
ངག་ནི་རླུང་དལ་མ་ཡེངས་སྒོམ་༎
རིག་པ་འབྱོངས་པའི་དུས་ཞེས་པ་༎
ཐིག་ལེ་གའུ་ཁ་སྦྱོར་ནང་༌།
ཞི་ཁྲོའི་ལྷ་ཚོགས་དཀྱིལ་འཁོར་རྣམས་༎
ཡབ་ཡུམ་ཞལ་སྦྱོར་རྫོགས་པར་འཆར་༎
ཐིག་ཕྲན་འཇའ་རིས་སྦ་ཕུག་ནང་༌༎
སྤྲུལ་སྐུའི་ཆ་ལུགས་སྣ་ཚོགས་མཐོང་༌༎
འདི་དུས་རང་ལུས་མི་མངོན་ཏེ་༎
འཇའ་རིས་འོད་ཀྱི་སྐུ་རུ་སྣང་༌༎
ཉིན་དང་མཚན་གྱི་སྣང་བ་ལ་༎
གང་ལ་རིག་པ་བཅུག་པ་ཡིས་༎
སྡིག་ཅན་ཡིན་ཡང་གྲོལ་བར་འགྱུར་༎
མ་ལ་ཐིམ་པའི་དུས་ཉིད་དུ་༎
དུར་ཁྲོད་ཚོང་དུས་ཐ་མལ་དུ་༎
ཕྱོགས་རྒྱུད་ངོ་ཚའི་སྤྱོད་པ་བྱ་༎
ཤེས་བྱའི་དྲི་དག་འཇའ་ལུས་སུ་༎
ཐུགས་རྗེ་ཆེ་དང་དབྱེ་བ་མེད་༎
འདི་དུས་སྔོན་ཤེས་ཐམས་ཅད་འཆར་༎
སྐུ་གསུམ་རང་གསལ་ས་ཟིན་པས་༎
རྡོ་རྗེ་གཡུང་དྲུང་ཆུ་རྒྱུན་དང་༌༎
ཉི་མའི་སྙིང་པོ་རིན་ཆེན་ལྟར་༎
འཇའ་འོད་རྡོ་རྗེའི་རང་ཚུགས་ཟིན་༎
གདན་ས་གཅིག་ལས་གཡོ་བ་མེད་༎
ཞིང་ཁམས་ཐམས་ཅད་གཅིག་ཏུ་འདྲེས་༎
སྣང་བ་མ་འགགས་ངང་དུ་གསལ་༎
སངས་རྒྱས་སྐུ་ལ་ཡུལ་མེད་དེ་༎
ཡེ་ཤེས་སྐུ་ལ་ཆོས་རྣམས་ཟད་༎
འབྲས་བུའི་སྐུ་ལ་བདག་མེད་ཅིང་༌༎
དགོངས་པ་རྣམས་ལ་ཐུན་མེད་དོ་༎
རིག་པ་མ་བུ་ཐིམ་པའི་དུས་༎
ཕྱི་ཡི་སྣང་བ་དབང་ཐོབ་པས་༎
སྣང་བ་ཞིང་ཁམས་ཆེན་པོར་གྲོལ་༎
ནང་གི་ཕུང་པོ་དབང་ཐོབ་པས་།
རྒྱུ་ལས་འོད་ལམ་ཉིད་དུ་གྲོལ་།
གསང་བ་དབྱིངས་རིག་དབང་ཐོབ་པས་༎
འཁྲུལ་པའི་རྟོགས་པ་རང་འགགས་སོ་༎
སངས་རྒྱས་ཐོབ་ཏུ་རེ་བ་མེད་༎
འཁོར་བར་འཁྱམས་ཀྱི་དོགས་པ་མེད་༎
ཐུགས་རྗེ་ཆེན་པོ་དེ་ཀ་ཡིན་༎
ཅེས་གསུངས་སོ་༎
རྒྱུད་ཀྱི་རྒྱལ་པོ་རིག་པ་གཅེར་སྟོན་ལས་།
དབང་པོ་ཡང་རབ་ལྷུན་གྲུབ་ཀྱི་སྦུགས་སུ་སངས
རྒྱས་ཤིང་ཐུགས་རྗེ་ཆེན་པོ་དང་དབྱེར་མེད་དུ
བསྒྲུབ་པའི་ཐབས་ཀྱི་ལེའུ་སྟེ་བཞི་པའོ་༎ ༎
ཨོམ་མ་ནི་པདྨེ་ཧུམ་ཧྲི་༎
ཡང་ཞུས་པ་།
ཨེ་མ་ངོ་མཚར་རྨད་ཀྱི་ཆོས་༎
རྒྱུད་འདིའི་ཆེ་བ་གང་ཡིན་པ་༎
རྒྱུད་འདིའི་བསྟན་པ་གང་ལ་གཏད་༎
ཆོས་དབྱིངས་ཀློང་ལ་སྒྲ་སྒྲོགས་ཤིག་། ཅེས་པ་དང་༌༎
སྟོན་པས་བཀའ་སྩལ་པ་༎
ཉོན་ཅིག་ཐུགས་རྗེའི་རིག་པ་མཆོག་། རྒྱུད་འདི
བདེ་གཤེགས་ཀུན་གྱི་སྲོག་། རྒྱུད་འདི་རྒྱལ་བ
ཀུན་གྱི་སྲིང་༌༎ རྒྱུད་འདི་ཐུགས་རྗེ་ཆེན་པོ་དངོས་༎
རྒྱུད་འདི་རྒྱལ་བ་ཀུན་གྱི་སྲས་༎
རྒྱུད་འདི་བསྟན་པ་ཀུན་གྱི་བུ་༎
ཐེག་པ་ཀུན་གྱི་རྩེ་མོ་ཡིན་༎
འདི་ཉིད་རིན་ཆཻན་ལྔ་ཡིས་བྲིས་༎
ག་འུར་བཅུག་ལ་མགུལ་དུ་འཆང་༌༎
མོ་ཡི་གེ་བདུན་ལ་བྲིས་༎
མཚལ་དང་སྲིན་དྷུ་བྱང་ཆུབ་སེམས་༎
ཆོས་སྨན་བྱུག་སྟེ་སྙིང་ཁར་རྩ་༎
གང་ཞིག་སྐྱེ་འགྲོ་རིགས་དྲུག་གིས་༎
མཐོང་ངམ་ཐོས་སམ་དྲན་ནམ་རེག་། དྲི་ཚོར་ཁ་རླངས་རླུང་ཕོག་པ་༎
བསྐལ་པ་སྟོང་གི་སྡིག་པ་འདག་། ཚེ་འདིར་ཡོན་ཏན་ཐམས་ཅད་འགྲུབ་༎
འཆི་དུས་འཇའ་དང་རིང་བསྲེལ་འབྱུང་༌༎
སྐུ་གསུང་ཐུགས་ཀྱི་ཡོན་ཏན་འཆར་༎
ཕྱི་མར་སངས་༄༅༎
རྒྱས་ཐེ་ཚོམ་མེད་༎
འདི་བྲིས་སྤྲུལ་སྐུའི་འབྲས་བུ་ཐོབ་༎
ལན་རེས་ས་རེ་ནོན་པར་འགྱུར་༎
འདི་ལ་ནུས་པས་ཉམས་ལེན་པ་༎
མཁའ་འགྲོ་ཆོས་སྐྱོང་བུ་བཞིན་བརྩེ་།
འདི་ཡོད་པ་ཡི་ས་ཕྱོགས་དེ་༎
ནད་ཡམས་མུ་གེ་དམག་འཁྲུག་ཞི་༎
ཚེ་རིང་ནོར་འཕེལ་བདེ་ལེགས་འབྱུང་༌༎
འདི་དང་སུ་ཕྲད་བྱང་ཆུབ་ཐོབ་༎
གཤན་པ་ཡིན་ཡང་བླ་མེད་འགྲུབ་༎
རྒྱུད་འདི་ལན་ཅིག་ཀློག་པ་དེ་༎
ཆོས་སྒོ་ཀུན་ལ་མཁས་པར་འགྱུར་༎
ཤེས་རབ་ཆེ་ཞིང་གཞན་དོན་འབྱུང་༌༎
རྒྱུད་འདི་ལན་ཅིག་རེག་པ་ཡང་༌༎
བསྐལ་པ་མང་པོའི་གོང་རོལ་ནས་༎
བསོད་ནམས་བསགས་ཅིང་སྨོན་ལམ་བཏབ་༎
འབྲས་བུ་དུས་དེར་དངས་པ་ཡིན་༎
རྒྱུད་འདི་ཚུལ་བཞིན་དུ་སྒོམ་པ་༎
སྣང་མཐའ་བདག་དང་དབྱེ་བ་མེད་༎
ཚེ་གཅིག་ཕུང་པོ་ལྷག་མེད་འགྲུབ་༎
འཁོར་བ་དོང་ནས་སྤྲུག་པར་འགྱུར་༎
རྒྱུད་འདིས་གཉིས་འཛིན་བག་ཆགས་རྣམས་༎
སྐད་ཅིག་བསམ་ནས་རིགས་སྐུ་ཐོབ་༎
དབང་པོ་གང་ཡང་རྗེན་གྱིས་མཐོང་༌༎
རྩོལ་མེད་ངོ་སྤྲོད་གནད་ཟབ་པས་༎
རིག་པ་གཅེར་སྟོན་བྱ་བར་ཟུང་༌༎
རྒྱུད་འདི་རེག་པ་ཙམ་གྱིས་ཀྱང་༎
ངན་སོང་སྡུག་བསྔལ་ཀུན་སྐྱོབ་པས་༎
ངན་སོང་ཀུན་སྐྱོབ་བྱ་བར་ཟུང་༌༎
ང་ཡི་བསྟན་པ་ཁྱོད་ལ་གཏད་།
ཁྱོད་ཀྱིས་མ་རིག་སྒྲོན་མེ་གྱིས་༎
འདི་ནས་དུས་འདས་མ་འོངས་ཚེ་༎
ང་ཡི་སྤྲུལ་པ་པད་རྩེར་འཁྲུངས་༎
དེ་ལ་བསྟན་པ་གཏད་པར་གྱིས་༎
དེ་ཡིས་གངས་ཅན་དར་རྒྱས་འགྱུར་༎
ཞེས་གསུངས་ནས་༎
སྐུ་འོད་ལ་ཐིམ་མོ་༎
ཐུགས་སྤྲོས་བྲལ་དུ་ལྷང་ངེ་འདུས་སོ་༎
འཁོར་ཐམས་ཅད་རྗེས་སུ་ཡི་རངས་ཏེ་།
ཀ་དག་ཏུ་མ་ལ་ཐིམ་མོ་༎
ཐུགས་རྗེ་ཆེན་པོ་ངན་སོང་ཀུན་སྐྱོབ་རྒྱུད་ཀྱི་རྒྱལ་པོ་རིག་པ་གཅེར་སྟོན་ལས་།
རྒྱུད་ཀྱི་ཆེ་བ་དང་༌།
མཚན་དང་༌།
གཏད་རྒྱ་བསྟན་པའི་ལེའུ་སྟེ་ལྔའོ་༎།
། ཐེག་པའི་སྤྱི་ཕུད་བླ་ན་མེད་པ་མཁའ་འགྲོའི་སྲོག་རྒྱུད་དམ་པ་རྫོགས་སོ་༎།
། ཨོདྱན་གྱི་སློབ་དཔོན་པད་མ་འབྱུང་གནས་ཀྱི་ཐུགས་དམ་གའུ་མའོ་།
ཨྠིྀ་།
གཏད་རྒྱ་།
སྦས་རྒྱ་།
ཟབ་རྒྱ་།
གཏད་རྒྱ་།
བཀའ་རྒྱའོ་། ཐུབ་པར་སྲུངས་ཤིག་། མེ་སྦལ
ཕྱག་མངས་དང་རྡོ་རྗེ་ལེགས་པ་གཉིས་ཀྱི་བཀའི

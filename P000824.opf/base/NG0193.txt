གྲངས་མེད་གནོན་པ་འོག་མིན་གནས་༎
རྡོ་རྗེ་ཁྲོ་བོ་རྣམ་པར་རྒྱལ་༎
ཞབས་འབྲིང་རྡོ་རྗེ་རོལ་པ་མོ་༎
བྱེ་བ་ཁྲག་ཁྲིག་རྗེས་སུ་འབྲང་༌༎
ལུས་དང་ཡན་ལག་ཐམས་ཅད་ཀུན་༎
ཐོད་རློན་ཕྲེང་དང་སྦྲུལ་གྱིས་བརྒྱན་༎
སྤྱན་དགུ་འབར་བས་ས་དགུ་གཟིགས་༎
དབུ་སྐྲ་རལ་པ་མེ་སྟག་འཕྲོ་༎
རིན་ཆེན་འབར་བའི་ཟུར་ཕུད་ལྔ་༎
སེ་མོ་དོ་དང་དོ་ཤལ་དངར་༎
མགུར་ཆུ་ཆུན་འཕྱངས་ཟ་ར་ཚགས་༎
དེ་བཞིན་ཞབས་ཀྱི་ཆས་བརྒྱད་ཀྱིས་༎
ཁྲོ་བོ་ཆེན་པོ་བརྒྱད་འདུལ་བས་༎
ཚངས་དང་བརྒྱ་བྱིན་སྨོས་ཅི་དགོས་༎
དབང་ཆེན་ང་ཡི་འཁོར་རྣམས་ཀུན་༎
བཀའ་བཞིན་བྱེད་པ་ཡོན་ཏན་ཡིན་༎
གཞན་ཡང་ང་ཡི་ཡོན་ཏན་ནི་༎
བློ་དང་དབང་པོ་བསམ་པ་དང་༌༎
ཁམས་དང་རིགས་དང་ཡུལ་དང་དངོས་༎
དམན་དང་བར་མ་མཆོག་ཏུ་བྱེད་༎
བྱ་བའི་ཆོས་དང་བྱེད་པའི་ཡིད་༎
གཟུགས་དང་ཚོར་དང་འདུ་ཤེས་དང་༌༎
འདུ་བྱེད་རྣམ་ཤེས་ཕུང་པོའི་ཚོགས་༎
དབང་པོ་ཡུལ་དང་སྐྱེ་མཆེད་ཁམས་༎
དེ་ནི་ང་ཡིས་རབ་ཏུ་བྱེད་༎
དུས་གསུམ་སངས་རྒྱས་ཐམས་ཅད་དང་༌༎
རིག་འཛིན་བྱང་ཆུབ་སེམས་དཔའ་དང་༌༎
ཉན་ཐོས་རང་རྒྱལ་ལྷ་རྣམས་ཀྱི་༎
ཡོན་ཏན་ཚོགས་ཀུན་ཇི་སྙེད་པ་༎
ང་ལ་དེ་ཉིད་མངའ་བ་སྟེ་༎
ཚིག་དང་མིང་དང་རྣམ་གྲངས་དང་༌༎
དཔེ་དང་ཚད་ཀྱིས་བརྗོད་མི་ཡང་༌༎
གཞན་ཡང་ཉོན་ཅིག་ཧེ་རུ་ཀ་། ང་ལ་གཟུགས་དང་ཚད་དང་དབྱིབས་༎
ཡོད་དང་དངོས་པོར་མ་བལྟ་ཅིག་། ང་ལ་རིགས་དང་རྒྱུ་དང་རྐྱེན་༎
བྱེད་པ་པོ་ནི་ག་ལ་ཡོད་༎
འདུས་མ་བྱས་ཤིང་ལྷུན་གྱིས་གྲུབ་༎
ཐུགས་རྗེ་མཁྱེན་པས་ཐབས་དང་ལྡན་༎
འདི་ནི་ང་ཡི་ཆོས་ཀྱི་སྐུ་༎
སྟོན་བྱེད་པ་དང་དུས་དང་འཁོར་༎
གང་གིས་བསྟན་པའི་ངོ་བོ་དེ་༎
ངེས་པ་ཅན་དུ་རྣམ་པ་ལྔ་༎
ང་ལ་ཕུན་སུམ་ཚོགས་པ་ནི་༎
ལོངས་སྤྱོད་རྫོགས་པ་ང་ཡི་སྐུ་༎
སངས་རྒྱས་བྱང་ཆུབ་སེམས་དཔའ་དང་༌༎
དམན་པ་ཉན་ཐོས་རང་སངས་རྒྱས་༎
འདི་ལས་གཞན་པའི་ཕྱི་རོལ་པ་༎
དབང་ཕྱུག་དང་ནི་ཚངས་པ་དང་༌༎
དྲག་པོ་གཏུམ་པོ་གཞོན་ནུ་དང་༌༎
ལྷ་ཀླུ་གནོད་སྦྱིན་དྲི་ཟ་དང་༌༎
སེང་གེ་གླང་ཆེན་རི་དྭགས་དང་༌༎
འདབ་ཆགས་སྲིན་བུ་ལ་སོགས་པ་༎
གང་གི་གང་ལ་གང་གིས་ཕྱིར་༎
ཇི་ལྟར་ནུས་པའི་དབང་མཛད་ཅིང་༌༎
རང་དང་གཉིས་མེད་མཉམ་སྦྱོར་བ་༎
ང་ཡི་སྐུ་ལས་རྣམ་སྤྲུལ་སྐུ་༎
བསམ་གྱིས་མི་ཁྱབ་བརྗོད་ལས་འདས་༎
ཤེས་པར་བྱོས་ཤིག་ཧེ་རུ་ཀ་། ཞེས་གསུངས་སོ་༎
དབང་ཆེན་འདུས་པ་རྩ་བའི་རྒྱུད་ལས་།
ཡོན་ཏན་རྒྱ་ཆེན་པོ་ངེས་པར་བསྟན་པའི་ལེའུ
སྟེ་ལྔ་པའོ་༎ ༎ དེ་ནས་བཅོམ་ལྡན་འདས
དབང་གི་རྒྱལ་པོ་དེས་།
དུས་གསུམ་གྱི་སངས་རྒྱས་ཐམས་ཅད་ཀྱི་ཕྲིན་ལས་མ་ལུས་པ་བསྒྲུབ་པར་བྱེད་པ་དང་༌།
དེ་ལ་ཉེ་བར་བྱེད་ཅིང་སྐལ་བ་ཅན་དུ་བྱེད་པ་དང་༌།
མྱུར་དུ་འགྲུབ་པར་བྱེད་པ་དང་༌།
ལེགས་པར་འགྲུབ་༄༅༎
པར་བྱེད་པ་དང་༌།
ཡང་དག་པར་འགྲུབ་པར་བྱེད་པ་དང་༌།
བདེ་བར་འགྲུབ་པར་བྱེད་པའི་ཐབས་།
དེ་བཞིན་གཤེགས་པ་ཐམས་ཅད་ཀྱི་སྐུའི་གསང་བ
དང་གསུང་གི་གསང་བ་དང་ཐུགས་ཀྱི་གསང་བ
ཆེན་པོ་ཉེ་བར་བསྒྲུབ་པའི་ཏིང་ངེ་འཛིན་ལ
སྙོམས་པར་ཞུགས་ཏེ་།
ཉིད་ཀྱི་དཀྱིལ་འཁོར་རང་ཉིད་ལ་རྫོགས་པར་གསལ་བར་མཛད་ནས་།
འདི་སྐད་ཅེས་བཀའ་སྩལ་ཏོ་༎
ཀྱེ་ཀྱེ་དབང་ཆེན་ཧེ་རུ་ཀ་། མ་འོངས་ཤིན་ཏུ་སྙིགས་མའི་དུས་༎
ཚེ་དང་དུས་དང་ལོངས་སྤྱོད་དང་༌༎
ལས་དང་བལྟ་བས་མནར་བའི་ཚེ་༎
འདོད་ཆགས་ཞེ་སྡང་གཏི་མུག་དང་༌༎
ང་རྒྱལ་ཕྲག་དོག་སེར་སྣ་ཡིས་༎
རབ་ཏུ་གཟིར་ཞིང་ཉོན་མོངས་པས་༎
གདུང་བའི་སེམས་ཅན་རྣམས་ཀྱི་ཕྱིར་༎
ངའི་སྒྲུབ་མཆོག་བཤད་པར་བྱ་༎
བྱང་ཆུབ་སེམས་དང་ལྡན་པས་ཉོན་༎
དཔེར་ན་མཁའ་ལ་འགྲོ་བའི་ལུས་༎
དེ་ཉིད་ཀྱིས་ནི་འདུལ་བ་ལྟར་༎
ཉོན་མོངས་ཚོགས་རྣམས་དེ་ཉིད་ཀྱིས་༎
རྣམ་པར་རྟོག་པའི་ཚོགས་ཀྱིས་འདུལ་༎
དེ་བས་བློ་ལྡན་སྐྱེས་བུ་ཡིས་༎
ཐོག་མར་ང་ཡིས་བསྒྲུབ་པའི་གནས་༎
ནུབ་ཏུ་ཁ་བལྟས་དབེན་པའི་གནས་༎
བྲག་དམར་ཆོ་ཟངས་འདྲ་བའི་ནི་༎
རང་གི་རིགས་ལ་གཤིས་པའི་གནས་༎
ཆགས་ཆེན་མདོག་དམར་ཤེས་རབ་ལྡན་༎
བསྒྲུབ་པའི་གྲོགས་ལ་བསྔགས་པ་ཡིན་༎
ཏིང་འཛིན་ཡོ་བྱད་ཕུན་ཚོགས་པས་༎
རབ་ཏུ་འབད་དེ་བསྒོམ་པར་བྱ་༎
ཁམས་གསུམ་པ་ཡི་ངོ་བོ་ཉིད་༎
སྣང་དང་སྲིད་པ་འདི་དག་ཀུན་༎
མེ་དཔུང་འབར་པའི་འོད་བཞིན་བསྒོམ་༎
ནམ་མཁའི་ཁམས་ཀྱི་དཀྱིལ་འཁོར་དབུས་༎
སྲོག་རྟེན་སྙིང་པོ་ཡི་གེ་ཧྲིཧ་༎
སྤྲོ་དང་བསྡུ་བས་བརྟན་པར་བཞག་། ཡུལ་དང་དེ་ཡི་ཡུལ་ཅན་ཀུན་༎
མ་ལུས་དམིགས་པ་རབ་ཏུ་བྱ་༎
ལུས་དང་ངག་དང་ཡིད་ཀྱི་དངོས་༎
སོ་སོའི་ལས་ཀྱི་རབ་ཏུ་སྦྱང་༌༎
ང་དང་མཚུངས་པར་གྱུར་པ་ན་༎
མི་གཡོ་ཚད་ཀྱིས་བརྟག་པར་བྱ་༎
དེ་ཡིས་ཐོག་མར་བསྙེན་པ་ཡིན་༎
བསྙེན་པ་ཡི་ནི་ཏིང་ངེ་འཛིན་ནོ་༎
དེ་ནས་ཉེ་བར་བསྙེན་པའི་ཕྱིར་༎
སྐད་ཅིག་ཙམ་མམ་ཡུད་ཙམ་གྱི་༎
རང་གི་ལུས་ཀྱི་ནུས་པ་གསུམ་༎
དབང་ཆེན་སྐུ་གསུང་ཐུགས་སུ་བལྟ་༎
བར་ཆད་བརྩམས་པ་བཟློག་པའི་ཕྱིར་༎
ཕྱི་ནང་གསང་བའི་ལས་རྣམས་ཀྱིས་༎
བསྲུང་དང་བཟློག་དང་བསྐྲད་པར་བྱ་༎
རྔམས་པའི་འཁོར་ཚོགས་མཁའ་ལ་སྤྲུལ་༎
སྒོ་དབྱེ་གསོལ་ཞིང་འདུད་པར་བྱ་༎
མཉེས་པར་བྱ་བའི་ཡོ་བྱད་བསྟེན་༎
ཚུལ་བཞིན་མ་གྱུར་ཚངས་པར་བྱ་༎
བྱིན་གྱིས་བརླབ་པ་ཉིད་ལ་གཟུང་༌༎
དམ་བཅའ་བརྟན་པོ་བདག་གིར་གཟུངས་༎
ཐུགས་ཀྱི་སྙིང་པོ་སྤྲོ་ཞིང་བསྡུ་༎
ལས་སུ་རུང་པ་ཚད་ཀྱིས་བལྟ་༎
དེ་ནས་ཆོས་ཀུན་ངོ་བོ་ནི་༎
ཡང་དག་པ་ལ་བདག་མེད་བསམ་༎
དེ་ཡི་མཚོན་པར་མ་ནུས་པའི་༎
ཡུལ་རྣམས་ལ་ནི་རྗེས་ཆགས་བྱ་༎
ཉིད་ཀྱི་དྲན་པའི་རྒྱལ་པོ་དེ་༎
སྲོག་གཅིག་འབྲུ་ལ་དམིགས་པ་བསྒྲིལ་༎
ཆོ་ག་ཡན་ལག་འཕྲོ་འདུ་ཡིས་༎
མཆོད་༄༅༎
བསྟོད་མཉེས་དང་སྦྱང་བ་རྫོགས་༎
རང་གི་ངོ་བོ་ནུས་དང་ལྡན་༎
ཧྲི༔སྥ་ར་ན་ཕཏ་།
སམ་ཧ་ར་ན་ཧུམ་།
ཨེ་ཡམ་ར་སུམ་རམ་ཧྲི་སྥ་ར་ན་ཕཏ་།
སམ་ཧ་ར་ན་ཧུམ་།
སྟོང་ཞིང་གཡོ་དང་བསྐྱོད་དང་གཞི་༎
གཙང་སྦྲ་ཆེན་པོ་ལྔ་དག་ནི་༎
དག་པའི་དག་བྱེད་ཏིང་ངེ་འཛིན་༎
བྷ་ག་ཡངས་པའི་དཀྱིལ་འཁོར་ལྔ་༎
རང་གི་ངོ་བོ་ལས་བསྐྱེད་པའི་༎
བྱིན་གྱིས་རློབས་པའི་མཆོག་ཡིན་ནོ་༎
བྷྲུམ་སྥ་ར་ན་ཕཏ་།
སམ་ཧ་ར་ན་ཧུམ་༎
སྲ་ཞིང་མཁྲེགས་པའི་རྒྱུ་འདི་ལས་༎
མཛེས་ཤིང་འཇིགས་པའི་ཕྱི་དང་ནང་༌༎
ཇི་ལྟར་བཤད་པའི་རྒྱན་དང་རྟགས་༎
འབྱུང་བའི་ནུས་པ་འོད་ལྡན་ཞིང་༌༎
རོལ་ཞིང་འབར་བ་རྣམ་པར་བསམ་༎
གཞི་རབ་ཏུ་བསྒོམ་པའི་ཏིང་ངེ་འཛིན་ནོ་༎
དེ་ནས་སངས་རྒྱས་ཐམས་ཅད་ཀྱི་༎
དབང་གི་རྒྱལ་པོ་ང་ཡི་ལུས་༎
ཆེ་བའི་ཆེ་མཆོག་རྟ་མགྲིན་ཅན་༎
དགེས་པའི་ཡུམ་དང་མཉམ་སྦྱར་ནས་༎
འཕགས་པའི་ཚོགས་ཀུན་མ་ལུས་པའི་༎
མཉེས་པའི་མཆོད་པ་རབ་བསྟབ་སྟེ་༎
འགྲོ་བ་རྣམས་ཀྱི་ཞིང་དང་རྒྱུ་༎
དག་པའི་ངོ་བོ་ཉིད་དུ་སྦྱངས་༎
སླར་ཉིད་ས་བོན་མངོན་དུ་གྱུར་།
ས་མ་ཡ་ཧོ་།
ས་མ་ཡ་སྟྭམ་།
ར་གོ྅ཧམ་།
ར་ག་ཡ་མི་།
ཧྲིཧསརྦ་ཏ་ཐ་ག་ཏ་ཨ་ནུ་ར་ག་ན་བཛྲ་སྭ་བྷ་ཝ་ཨཏྨ་ཀོ྅ཧམ་།
ང་ཉིད་དབང་ཆེན་རྡོ་རྗེ་སྟེ་༎
ཁམས་གསུམ་ཡེ་ཤེས་བསྐྱེད་པའི་ཕྱིར་༎
སྲས་ཀྱི་ཚུལ་དུ་མངོན་པར་གཟུང་༌༎
ནམ་མཁའི་དབྱིངས་ཀྱི་ཕྱོགས་སུ་དགོད་༎
ང་ཉིད་པདྨ་ཧེ་རུ་ཀ་། མདོག་དམར་ཞལ་གཅིག་ཕྱག་གཉིས་ཏེ་༎
ཕྱག་གཡས་རྡོ་རྗེ་གཡོན་ཐོད་པ་༎
དེ་དང་རྗེས་སུ་ཆགས་པའི་ཡུམ་༎
ཁ་ཏྭམ་ཐོད་པ་འཛིན་ཅིང་སྟོབ་༎
ཕྱོགས་ནས་གཅོད་པའི་ལྕེ་བཞི་ལས་༎
དབང་པོ་ཡི་ནི་ཕྱོགས་ངོས་སུ་༎
རྡོ་རྗེ་དབང་ཆེན་ཧེ་རུ་ཀ་། མཐིང་ནག་གཞལ་གསུམ་ཕྱག་དྲུག་ལྡན་༎
དང་པོ་རྡོ་རྗེ་ཐོད་ཁྲག་བསྣམས་༎
གཤིན་རྗེ་གནས་པའི་ཕྱོགས་དག་ཏུ་༎
རིན་ཆེན་དབང་ཆེན་ཧེ་རུ་ཀ་། སེར་ནག་ཞལ་གསུམ་ཕྱག་དྲུག་ལྡན་༎
དང་པོ་རིན་ཆེན་ཐོད་ཁྲག་བསྣམས་༎
ཀླུ་དབང་གནས་པའི་ཕྱོགས་དག་ཏུ་༎
པདྨ་དབང་ཆེན་ཧེ་རུ་ཀ་། དམར་ནག་ཞལ་གསུམ་ཕྱག་དྲུག་ལྡན་༎
དང་པོ་པདྨ་ཐོད་ཁྲག་བསྣམས་༎
གནོད་སྦྱིན་གྱི་ནི་ཕྱོགས་དེ་རུ་༎
ཕྲིན་ལས་དབང་ཆེན་ཧེ་རུ་ཀ་། ལྗང་ནག་ཞལ་གསུམ་ཕྱག་དྲུག་ལྡན་༎
དང་པོ་རྒྱ་གྲམ་ཐོད་ཁྲག་བསྣམས་༎
བར་མ་གཉིས་ནི་སྦྲུལ་ཞགས་དང་༌༎
ཁ་ཏྭམ་རྩེ་གསུམ་འཛིན་པར་མཛད་༎
ཐ་མ་དབང་གི་ཕུར་པ་འདྲིལ་༎
དབང་ཆེན་ཁྲོ་བོ་འདི་དག་ཀུན་༎
དབུས་མའི་ཞལ་ནི་སྐུ་ཡི་མདོག་། གཡས་ཞལ་དཀར་ལ་གཡོན་ཞལ་ལྗང་༌༎
རྟ་མགྲིན་ལྗང་གུས་ཀུན་ལ་མཛེས་༎
དུར་ཁྲོད་དཔའ་བའི་ཆས་ཀྱིས་བརྒྱན་༎
ཞབས་གཉིས་བརྐྱངས་བསྐུམ་ཕྱོགས་དག་གི་། དྲེགས་པ་ཕོ་མོ་བརྫིས་པ་སྟེ་༎
འདི་དག་ཀུན་གྱི་རོལ་པའི་ཡུམ་༎
རིགས་ཀྱི་དབང་ཕྱུག་ཁྲོ་མོ་བཞི་༎
རྡོ་རྗེ་རིན་ཆེན་པདྨ་ལས་༎
སོ་སོའི་ཡབ་ལ་འཁྲིལ་མཛད་ཅིང་༌༎
ཞལ་གཅིག་ཕྱག་གཉིས་ཆགས་༄༅༎
པའི་ཚུལ་༎
སྐུ་ཡི་ཁ་དོག་ཡབ་དང་མཚུངས་༎
ཅུང་ཟད་དམར་བའི་མདངས་ཀྱིས་མཛེས་༎
ཁ་ཏྭམ་ཐོད་པ་ཕྱག་གིས་འཛིན་༎
ཡབ་ཡུམ་འདི་དག་ཐམས་ཅད་ཀུན་༎
ཁྲོ་བོའི་གར་ཉམས་དགུ་དང་ལྡན་༎
སྤྱན་གསུམ་གཟིགས་ཤིང་མཆེ་བ་གཙིགས་༎
མེ་དཔུང་འབར་བའི་ནང་ན་བཞུགས་༎
རང་གི་ཕྲིན་ལས་ངེས་པར་མཛད་༎
ཨོམ་ཧ་ཡ་གྷྲི་ཝ་བཛྲ་ཀྲོ་ཏ་ཧུམ་།
ཨོམ་ཧ་ཡ་གྷྲི་ཝ་རཏྣ་ཀྲོ་དྷ་ཧུམ་།
ཨོམ་ཧ་ཡ་གྷྲི་ཝ་པདྨ་ཀྲོ་དྷ་ཧུམ་༎
ཨོམ་ཧ་ཡགྷྲི་ཝ་ཀརྨ་ཀྲོ་དྷ་ཧུམ་།
བྷྱོ་ཨེ་ཀ་ཛ་ཏི་བཛྲ་ཀྲོ་དྷི་ཧུམ་༎
བྷྱོ་ཨེ་ཀ་ཛ་ཏི་རཏྣ་ཀྲོ་དྷྲི་ཧུམ་།
བྷྱོ་ཨེ་ཀ་ཛ་ཏི་པདྨ་ཀྲོ་དྷི་ཧུམ་།
བྷྱོ་ཨེ་ཀ་ཛ་ཏི་ཀརྨ་ཀྲོ་དྷི་ཧུམ་༎
ཧྲིཧཧྲིཧཧྲིཧཧྲིཧ་།
བྷྱོ་བྷྱོ་བྷྱོ་བྷྱོ་།
ཧྲིཧསྥ་ར་ན་ཕཏ་།
སམ་ཧ་ར་ན་ཧུམ་།
རྩ་བའི་དབང་ཆེན་བསྒོམ་པའི་ཏིང་ངེ་འཛིན་ཏོ་།
ཧྲིཧཧྲིཧཧྲིཧཧྲིཧ་།
ཧྲིཧཧྲིཧཧྲིཧཧྲིཧ་།
བྷྱོ་བྷྱོ་བྷྱོ་བྷྱོ་།
བྷྱོ་བྷྱོ་བྷྱོ་བྷྱོ་།
ཧྲིཧསྥ་ར་ན་ཕཏ་།
སམ་ཧ་ར་ན་ཧུམ་།
ང་ཉིད་དབང་ཆེན་རྡོ་རྗེ་སྟེ་༎
སྲིད་གསུམ་ཟིལ་གྱིས་གནོན་པའི་ཕྱིར་༎
འཇིགས་བྱེད་སྤྲུལ་པ་རྣམ་པར་འཕྲོ་༎
འབར་བའི་ཁྱམས་ལ་མཛེས་པར་དགོད་༎
ཁྲོ་བོ་ཆེན་པོ་འདི་རྣམས་ནི་༎
མདོག་དམར་ཞལ་གསུམ་ཕྱག་དྲུག་པོ་༎
གཡས་དཀར་གཡོན་སྔོ་དབུས་དམར་ཞལ་༎
དབུ་གཙུག་རྟ་མགོ་རེ་རེ་ཐོན་༎
འཇིགས་བྱེད་དུར་ཁྲོད་ཆས་ཀྱིས་བརྒྱན་༎
ཁྱད་པར་ཞི་བ་ཟིལ་གནོན་ནི་༎
འཁོར་ལོ་རྡོ་རྗེ་རིན་ཆེན་གཡས་༎
པདྨ་རལ་གྲི་དྲིལ་བུ་གཡོན་༎
སངས་རྒྱས་རིགས་ལྔ་ཞབས་ཀྱིས་གནོན་༎
མི་ཕམ་ཁྲོ་མོ་ཡུམ་དང་སྦྱོར་༎
ལས་ཀྱི་ཁྲོ་བོ་ཟིལ་གནོན་ནི་༎
པདྨ་དབྱུག་ཏོ་སྤུ་གྲི་གཡས་༎
ཁ་ཏྭམ་དགྲ་སྟྭ་རྒྱ་གྲམ་གཡོན་༎
ལས་ཀྱི་ཁྲོ་བཅུ་ཞབས་གྱིས་གནོན་༎
ལྷ་མོ་ཁྲོ་གཉེར་མ་དང་སྦྱོར་༎
ཡེ་ཤེས་མ་མོ་ཟིལ་གནོན་ནི་༎
སྡིགས་མཛུབ་ལྕགས་ཀྱུ་སྤྲུལ་ཞགས་གཡས་༎
ལྕགས་སྒྲོག་རྔ་དང་ཁ་ཏྭམ་གཡོན་༎
གཙོ་མོ་དབྱིངས་ཀྱི་ཡུམ་དྲུག་གནོན་༎
རོ་ལངས་མ་དང་གཉིས་མེད་སྦྱོར་༎
ཡེ་ཤེས་ཁྱུང་རྣམས་ཟིལ་གནོན་ནི་༎
རྡོ་རྗེ་ས་དང་མེ་ཁྱུང་གཡས་༎
ནམ་མཁའ་ཆུ་རླུང་ཁྱུང་ནི་གཡོན་༎
ཞབས་ཀྱི་རིགས་ལྔའི་ཁྱུང་རྣམས་བརྫིས་༎
ཁྲོ་མོ་སྤྱན་གཅིག་ཡུམ་དང་སྦྱོར་༎
ཕོ་རྒྱུད་ཟིལ་གནོན་རྟ་མགྲིན་ནི་༎
རྡོ་རྗེ་ཐོད་སྐམ་སྦྲུལ་རྒྱུ་ཡང་ཞགས་གཡས་༎
ཐོད་རློན་ཐོད་ཕྲེང་ཞིང་དབྱུག་གཡོན་༎
དྲེགས་པའི་ལྷ་བརྒྱད་ཞབས་ཀྱིས་བརྫིས་༎
རྡོ་རྗེ་ལས་བྱེད་མ་དང་སྦྱོར་༎
མོ་རྒྱུད་ཟིལ་གནོན་རྟ་མགྲིན་ནི་༎
རྡོ་རྗེ་རལ་གྲི་གཡས་ན་བསྣམས་༎
གཡོན་ན་ཞགས་པ་སྡིགས་མཛུབ་སྟེ་༎
ཐ་མ་མདའ་བཞུ་འགེངས་པའོ་༎
མ་བདུན་སྲིང་བཞི་ཞབས་ཀྱིས་གནོན་༎
གཤིན་རྗེ་ལས་བྱེད་མ་དང་སྦྱོར་༎
ཀླུ་རྣམས་ཟིལ་གྱིས་གནོན་པ་ནི་༎
ཀླུ་རིགས་དྲུག་གི་སྦྲུལ་ཞགས་འཛིན་༎
རིགས་བཞིའི་ཀླུ་ནི་ཁྱོ་ཤུག་གནོན་༎
ཀླུ་མོ་ལས་བྱེད་མ་དང་སྦྱོར་༎
དྲེགས་པའི་གཟའ་རྣམས་ཟིལ་གནོན་ན་༎
རྡོ་རྗེ་ཞགས་པ་རལ་གྲི་གཡས་༎
དུང་ཁྲག་དབྱིག་པ་ཁྱུང་ཆེན་གཡོན་༎
གཟའ་ཆེན་བརྒྱད་ནི་༄༅༎
ཞབས་ཀྱིས་གནོན་༎
གནོད་སྦྱིན་ལས་བྱེད་མ་དང་སྦྱོར་༎
ཁྲོ་མོ་ཡུམ་ཆེན་འདི་རྣམས་ལ་༎
མདོག་དམར་ཆགས་པ་རྒྱས་པའི་ཚུལ་༎
ཞལ་གཅིག་ཕྱག་གཉིས་ཡབ་ལ་འཁྱུད་༎
ཁ་ཏྭམ་འཛིན་ཅིང་ཐོད་ཁྲག་སྟོབ་༎
ཡབ་ཡུམ་བཅས་པའི་ཁྲོ་ཚོགས་ཀུན་༎
ཤར་ནས་བརྩམས་ཏེ་རིམ་བཞིན་དབྱུང་༌༎
ཨོམ་པདྨ་ཀྲོ་དྷ་ཧ་ན་ཧ་ན་ཧུམ་ཕཏ་།
ཨོམ་པདྨ་ཀྲོ་དྷ་ད་ཧ་ད་ཧ་ཧུམ་ཕཏ་།
ཨོམ་པདྨ་ཀྲོ་དྷ་པ་ཙ་པ་ཙ་ཧུམ་ཕཏ་།
ཨོམ་པདྨ་ཀྲོ་དྷ་ཏིཤྠ་ཏིཤྠ་ཧུམ་ཕཏ་།
ཨོམ་པདྨ་ཀྲོ་དྷ་ཙྪིནྡ་ཙྪིནྡ་ཧུམ་ཕཏ་།
ཨོམ་པདྨ་ཀྲོ་དྷ་བྷནྡ་བྷནྡ་ཧུམ་ཕཏ་།
ཨོམ་པདྨ་ཀྲོ་དྷ་བྷིནྡ་བྷིནྡ་ཕཏ་།
ཨོམ་པདྨ་ཀྲོ་དྷ་ཧུ་ལུ་ཧུ་ལུ་ཧུམ་ཕཏ་།
ཨོམ་གུ་ཧྱ་ཀྲོ་དྷི་ཧུམ་།
ཨོམ་ཛྙ་ན་ཀྲོ་དྷི་ཧུམ་།
ཨོམ་ར་ག་ཀྲོ་དྷི་ཧུམ་།
ཨོམ་བཛྲ་ཀྲོ་དྷི་ཧུམ་།
ཨོམ་ཡ་མ་ཀྲོ་དྷི་ཧུམ་།
ཨོམ་ན་ག་ཀྲོ་དྷི་ཧུམ་།
ཨོམ་ཡག་མོ་ཀྲོ་དྷི་ཧུམ་།
ཨོམ་ཙིཏྟ་ཀྲོ་དྷི་ཧུམ་།
དྲེགས་པ་ཅན་གྱི་ཚོགས་ཟིལ་གྱིས་གནོན་པའོ་༎
ཁྲོ་བོ་དབྱུང་བའི་ཏིང་འཛིན་ནི་༎
ང་ནི་དབང་ཆེན་རྡོ་རྗེ་སྟེ་༎
ཕྲིན་ལས་རྣམ་བཞི་བསྒྲུབ་པའི་ཕྱིར་༎
སྤྲུལ་པ་ཕོ་ཉ་ལས་ལ་ཁྲིད་༎
ཚད་མེད་སྒོ་བཞིར་གདབ་པར་བྱ་༎
ཛཧཧུམ་བམ་ཧོཧ་༎
ཁྲོ་མོ་མདོག་དཀར་ལྕགས་ཀྱུ་འཛིན་༎
སེར་མོ་ཞགས་པ་འཛིན་མ་དང་༌༎
དམར་མོ་ལྕགས་སྒྲོག་སྡོམ་བྱེད་མ་༎
ལྗང་མོ་དྲིལ་བུ་འཛིན་མ་སྟེ་༎
ཕྲིན་ལས་བཞི་མཛད་ཕོ་ཉ་མ་༎
རིམ་པར་ཕྱོགས་ཀྱི་སྒོ་ལ་དབབ་༎
ཨོམ་བཛྲ་ཨམ་ཀུ་ཤ་ཛཧ་།
ཨོམ་བཛྲ་པ་ཤ་ཧུམ་།
ཨོམ་བཛྲ་སྥོ་ཏ་བམ་།
ཨོམ་བཛྲ་གྷནྡེ་ཧོཧ་༎
ཕོ་ཉ་འབྱུང་བའི་ཏིང་ངེ་འཛིན་ནོ་༎
དབང་ཆེན་འདུས་པ་རྩ་བའི་རྒྱུད་ལས་།
བསྙེན་པ་ཉེ་བའི་ལྷ་རྣམས་ངེས་པར་དབྱུང་བའི
ཏིང་ངེ་འཛིན་ཀྱི་ལེའུ་སྟེ་དྲུག་པའོ་༎ ༎
གཞན་ཡང་ང་ཡིས་བཤད་ཀྱིས་ཉོན་༎
བདག་གི་དམ་ཚིག་བརྟན་གྱུར་ནས་༎
གསལ་ཞིང་མི་གཡོ་ཚད་ལྡན་ན་༎
གཉིས་མེད་ཡེ་ཤེས་གཞུག་པར་བྱ་༎
བསམ་གྱིས་མི་ཁྱབ་ནམ་མཁའི་དབྱིངས་༎
བྱེ་བ་ཏིལ་གྱི་གང་བུ་བཞིན་༎
ལོངས་སྐུ་རྫོགས་སྐུ་ཀུན་གྱི་མཆོག་། ཐམས་ཅད་ང་ཡི་ཚོགས་ཀྱིས་གང་༌༎
དག་པའི་མཁའ་ལ་སྐར་ཚོགས་བཞིན་༎
དམ་ཚིག་པ་ལ་རབ་ཏུ་དབབ་༎
དབྱེ་བ་མེད་པའི་ཆོས་ཉིད་ཀྱིས་༎
ཆུ་ལ་ཆུ་བཞག་བཞིན་དུ་བལྟ་༎
དེ་ལ་འདུད་ཅིང་མོས་པ་དང་༌༎
སྟོབ་ཅིང་མཉེས་པ་མ་ལུས་པ་༎
ཆོས་ཉིད་སྒྲ་ལས་བྱུང་བ་ཡི་༎
རང་ལས་སྤྲུལ་པའི་ལྷ་རྣམས་ཀྱིས་༎
ཇི་ལྟར་མོས་པ་བཞིན་དུ་འགྲུབ་༎
དེ་ནས་ཁྱད་པར་བྱ་བའི་ལས་༎
གཉིས་མེད་ལུས་ཀྱི་སྲོག་གི་དབུས་༎
ཆུ་སྐྱེས་ཕྱོགས་བཞི་རབ་ལྡན་པའི་༎
ཐབས་དང་ཤེས་རབ་གཉིས་ཀྱི་དབུས་༎
ང་ཡི་སེམས་ཀྱི་ངོ་བོ་ཉིད་༎
ཚོན་གང་དམར་པོ་ཞི་ཞིང་ཁྲོ་༎
རང་གི་སྐུ་དང་མཚུངས་གྱུར་པ་༎
ཉིན་མཚན་གསལ་ནུས་འོད་ལྡན་པ་༎
སྲན་ཙ་ན་ཡི་ཕྱེད་ཆའི་སྟེང་༌༎
ཀུན་གྱི་གསུང་སྟེ་ཁྱད་པར་ཐུགས་༎
སྲོག་ཡིག་ལེ་བརྒན་ཏིལ་འབྲུའི་ཚད་༎
གསལ་ཞིང་འོད་དང་ལྡན་པ་ལ་༎
ཡི་གེ་ཕྲེང་བའི་གཟུགས་ཀྱིས་འདུད་༎
དེ་ནི་ཚོགས་པའི་ཚད་དང་མཉམ་༎
རང་གི་ལུས་དང་༄༅༎
ཚུལ་གཅིག་པ་༎
ཀུན་ནས་རེ་རེར་བཞུགས་པར་བྱ་༎
རང་གི་མིང་གི་སྒྲ་བརྗོད་པས་༎
ནམ་མཁའི་ཁམས་ཀུན་གསལ་བར་འཕྲོ་༎
དུས་གསུམ་གྱི་ནི་འཕགས་པ་མཉེས་༎
ཀུན་ཏུ་སྦྱོར་བ་གསུམ་རྣམས་ཀྱིས་༎
སྲིད་པའི་ཞགས་པ་མ་ལུས་གཅད་༎
ཐམས་ཅད་ཀྱང་ནི་རང་གི་ཚུལ་༎
ཉིད་ལས་གཞན་པ་ཡོད་མ་ཡིན་༎
དེ་ཉིད་བརྟན་པའི་ཚད་ཀྱིས་བལྟས་༎
གལ་ཏེ་ལྷག་པར་བསྒྲུབ་འདོད་ན་༎
ཇི་ལྟར་འདོད་པའི་གཟུགས་རྣམས་ཀྱིས་༎
བརྟེན་པའི་གནས་གསུམ་ཕོ་བྲང་དུ་༎
གཅོད་བྱེད་འདམ་སྐྱེས་རྡོ་རྗེ་ལ་༎
རྒྱུ་གསུམ་རྩ་བ་རྣམ་དག་མེད་༎
ཤེལ་མདོག་བྱེ་རུ་བཻདུརྱ་༎
ཡན་ལག་བཞི་དང་ལྡན་པ་ཡིས་༎
དངོས་པོ་མིང་དང་རྟོགས་པ་ཡིད་༎
མ་ལུས་ང་ཡི་ངང་དུ་སྦྱངས་༎
ཁྱད་པར་དུ་ནི་དབང་གི་རྒྱལ་༎
ང་ཡི་སྔོན་གྱི་དམ་ཚིག་སྟེ་༎
ལུས་ཀྱི་སྟེང་ཕྱོགས་མཐར་ཐུག་པའི་༎
རིགས་ཀྱི་བདག་པོས་ལུས་ཀུན་གནས་༎
རྟ་གདོང་ཞལ་གྱི་དཀྱིལ་འཁོར་བཅས་༎
རླུང་གིས་བསྐྱོད་ཅིང་སྤྲོས་པ་ཡིས་༎
གསེར་གྱི་བ་ཐགས་གཟིངས་པ་དང་༌༎
མགལ་མེའི་འཁོར་ལོ་བསྐོར་བ་དང་༌༎
མེ་དབལ་ཚ་བ་འཕྲོ་ལྟ་བུས་༎
རང་དང་ཕ་རོལ་ཕྱི་དང་ནང་༌༎
ཀུན་ཏུ་སྤྲོ་བའི་ལས་རྣམས་ཀྱིས་༎
སྦྱངས་ཤིང་བསྡུ་དང་བསྒྲལ་དང་གསོ་༎
མཆོད་བསྟོད་བར་དང་བཅོལ་ཞིང་བསྐུལ་༎
གང་དང་གང་ལ་བསྔགས་པ་དེས་༎
འབད་པའི་སྟོབས་ཀྱིས་དམིགས་པར་བྱ་༎
སླར་འདུས་རང་གི་གཞི་ཉིད་ལ་༎
ཐིམ་པའི་ཚུལ་གྱིས་བྱིན་བརླབས་ནས་༎
གནས་པའི་ངོ་བོ་དེ་ཉིད་དུ་༎
རྫོགས་དང་རབ་ཏུ་རྫོགས་པ་ཡིས་༎
དོན་དེ་ཉིད་ལ་བསམ་ཞིང་བལྟ་༎
ང་དང་གཉིས་སུ་མེད་པར་འགྱུར་༎
དཔལ་དབང་ཆེན་འདུས་པ་རྩ་བའི་རྒྱུད་ལས་།
ཉེ་བར་བྱེད་པའི་ལས་རྫོགས་པར་སྦྱོར་བའི་ཏིང
ངེ་འཛིན་གྱི་ལེའུ་སྟེ་བདུན་པའོ་༎ ༎ དེ
ནས་བཅོམ་ལྡན་འདས་དབང་གི་རྒྱལ་པོ་དེས་ཡང
དེ་བཞིན་གཤེགས་པ་ཐམས་ཅད་ཀྱིས་གསུང་འགྲོལ་བར
བྱེད་པའི་ཚིག་མ་ལུས་པ་ཡང་དག་པར་རྟོགས
པར་འགྱུར་བའི་ཏིང་ངེ་འཛིན་ལ་མཉམ་པར་བཞག
ནས་ཉིད་ཀྱི་མིང་གི་འཁོར་ལོ་སྒྲ་ཚིག་རབ
ཏུ་གཡོ་བར་བྱེད་པ་།
གསུང་གི་ངོ་བོ་འུབ་ཅིང་ཆུབ་པ་རང་གི་ངོ་བོ་ལས་མི་གཞན་པ་༎
འཇིག་རྟེན་པ་དང་འཇིག་རྟེན་ལས་འདས་པའི་ཆོས་ཐམས་ཅད་ཉེ་བར་སྡུད་ཅིང་སྦྱོང་བ་།
ལས་ཐམས་ཅད་ཐོག་པ་མེད་པར་བསྒྲུབ་པ་འདི་གསུངས་སོ་༎
ཨོམ་ནི་ཡེ་ཤེས་ལྔ་ཉིད་རྟོགས་པའོ་༎
པདྨ་དངོས་པོ་ཀུན་ལ་མ་ཆགས་པའོ་༎
ཏ་ཀྲྀཏ་ཁྲོ་བོའི་གར་དགུ་རྫོགས་པའོ་༎
ཧ་ཡ་གྷྲི་བ་ནི་ཁམས་གསུམ་དབང་སྡུད་རྟ་མགྲིན་ནོ་༎
མ་ཧ་ཀྲོ་ཏ་ཆེ་བཙན་འདུལ་བའི་ཁྲོ་བོ་ཆེན་པོ་༎
ཨེ་ཀ་ཛ་ཏི་རལ་གཅིག་མ་དང་གཉིས་སུ་མེད་ཅིང་དགེས་པའི་ཉམས་དང་ལྡན་པའོ་༎
ས་མ་ཡ་དམ་ཚིག་ལ་དགོངས་པའོ་༎
རུ་ལུ་རུ་ལུ་ཁྲོ་བོ་ཁྲོ་མོའི་ཚོགས་ཀུན་དང་མཁའ་འགྲོའི་ཚོགས་རྣམས་དབང་དུ་སྡུད་པའོ་༎
ཧུམ་༄༅༎
དྲེགས་པའི་ཚོགས་རྣམས་བོད་པའོ་༎
བྷྱོ་དེ་དག་ལས་ལ་རྦད་པའོ་༎
ཧུམ་དངོས་གྲུབ་ཉེ་བར་བསྡུ་བའོ་༎
ཨ་ར་ལི་ཛ་ཐམས་ཅད་མཉེས་པར་བསྒྲུབ་པའོ་༎
དྲག་སྔགས་གསང་བ་འདི་ཉིད་ལ་༎
བསྙེན་པའི་ལུང་བཞིན་འབད་པར་བྱ་༎
ཧྲིཧཐམས་ཅད་ང་ཡི་ངང་དུ་བསམ་༎
པདྨནྟ་ཀྲྀཏ་པདྨ་རིགས་ཀྱི་ཁྲོ་ཆེན་ཚོགས་༎
དི་མ་ད་རི་ཐམས་ཅད་འདུས་པའི་གསུངས་ཡིན་ནོ་༎
ཧ་ཡ་གྷྲི་བ་མ་ལུས་དབང་གི་རྒྱལ་པོའོ་༎
ཨེ་ཀ་ཛ་ཏི་སྦས་པའི་ཡུམ་དང་སྦྱོར་བའོ་༎
རུ་ལུ་རིགས་ཀྱི་སྲས་དང་བཅས་པའོ་༎
རུ་ལུ་སྦྲུལ་པའི་ཟིལ་གནོན་ཡབ་ཡུམ་མོ་༎
ཧྲིཧཛ་ཛ་ནི་དབང་གི་ཕོ་ཉ་སྒོ་མའོ་༎
ཨེ་ཀ་ཛ་བྷྱོ་ལྷ་རྣམས་འགུགས་ཤིང་རྦད་པའོ་༎
དམ་ཚིག་ཚོགས་ཀྱི་བསྒྲུབ་པས་ན་༎
རྦད་པའི་ལུང་བཞིན་བརྩོན་པར་བྱ་༎
པ་ཧྲིཧདྲེགས་པའི་ཚོགས་བཅས་དབང་དུ་སྡུད་༎
དི་མ་ད་རི་ཀུན་ལ་གོ་བར་བྱེད་པའོ་༎
ཧ་ཡགྷྲི་བ་རྟ་མགྲིན་དབང་གི་ལྷར་གསལ་བའོ་༎
ཨེ་ཀ་ཛ་ཏི་ཆགས་རབ་དོན་གྱིས་བསྐྱོད་པའོ་༎
ཧུ་ལུ་ཧུ་ལུ་ཁྲོ་ཚོགས་སྦྲུལ་པ་འགྱེད་པའོ་༎
ཧྲིཧཛ་ཛ་ཕོ་ཉ་ལས་ལ་རྦད་པའོ་། ཨ
། ཏི་ཡང་ཕྲི་སརྦ་བྷྱོ་བཟློག་། ཕ་རོལ
ནུས་པ་བཟློག་པའོ་༎
ཕུ་ཛ་ན་ག་རྦད་༎
ཀླུ་གདུག་པ་ཅན་རྣམས་འདུལ་བའོ་༎
ཕ་རོལ་ནུས་པ་འཇོམས་བྱེད་པ་༎
བཟློག་པའི་དུས་སུ་མངག་པར་བྱ་༎
དབང་ཆེན་གསང་བ་ལྟ་རྒྱུད་ཀྱི་༎
སྲོག་སྙིང་ཐུགས་རྒྱུད་བསྐུལ་བ་ནི་༎
འབར་ཞིང་གསལ་བ་གྲངས་ལས་འདས་༎
བསྲུངས་ཤིང་བཟློག་དང་གསད་དང་འདུལ་༎
གང་ལ་དམིགས་པ་མྱུར་དུ་འགྲུབ་༎
ཨོམ་ཀ་ཡ་ཙིཏྟ་མ་བྷྱོ་།
བཀྐ་ཙིཏྟ་མ་བྷྱོ་།
ཙིཏྟ་ཙིཏྟ་མ་བྷྱོ་།
གུ་ན་ཙིཏྟ་མ་བྷྱོ་།
ཀརྨ་ཙིཏྟ་མ་བྷྱོ་།
སརྦ་ཙིཏྟ་མ་བྷྱོ་།
ཁམ་རྒྱ་མ་དྲུག་གི་དྲག་སྔགས་སོ་༎
ཨོམ་ཤྭ་རི་ཁ་ཧི་ཤྭ་རི་ཁ་ཧི་ཧུམ་༎
རྒྱབ་སྦྲེལ་རྣམས་ཀྱི་དྲག་སྔགས་སོ་༎
ཨོམ་ཏིབྟ་ཙཀྲ་ཤྭ་ན་མུ་ཁ་ཁ་ལོང་ཁ་ཧུམ་ཕཏ་།
ཨོམ་ཀུ་ཀུ་ར་ཛ་རཀྴ་རཀྟ་ཙ་མུན་ཏི་ཁ་ལང་ཀ་ཧུམ་ཕཏ་།
ཕོ་ཉ་ཁྱི་སྤྱང་དྲག་སྔགས་སོ་༎
ཧུམ་ཧུམ་ཕཏ་།
ཧྲིཧཧུམ་ཕཏ་།
ཏྲམ་ཧུམ་ཕཏ་།
ཧུམ་ཧུམ་ཕཏ་།
མཆེ་གཤོག་བཞི་ཡི་དྲག་སྔགས་སོ་༎
ཨོམ་ཛ་ན་ལང་ཏེ་ཙེ་ཏེ་།
ཡཀྴ་ཀུ་རུ་བྷཉྫ་ཧུམ་ཕཏ་༎
འབྲུག་མོ་བཞི་ཡི་དྲག་སྔགས་སོ་༎
ཨོམ་བཛྲ་ཤ་ར་སིང་ཧ་ཧུམ་༎
རཏྣ་ཤ་ར་སིང་ཧ་ཧུམ་།
པདྨ་ཤ་ར་སིང་ཧ་ཧུམ་།
ཀརྨ་ཤ་ར་སིང་ཧ་ཧུམ་།
རྩལ་ཆེན་རྣམས་ཀྱིའོ་༎
ཉོན་ཅིག་དབང་གི་འཁོར་ཚོགས་རྣམས་༎
ང་ཡི་སྐུ་གསུང་ཐུགས་ཀྱི་བདག་། ཡོན་ཏན་དང་ནི་ཕྲིན་ལས་དང་༌༎
མ་ལུས་བསྒྲུབ་པར་འདོད་པ་ཡིས་༎
ཤེས་པར་བྱ་བ་འདི་དག་ཡིན་༎
ལུས་ཀྱི་མདུན་རྒྱབ་ཡབ་དང་ཡུམ་༎
གཡས་དང་གཡོན་ནི་དབང་གི་སྲས་༎
སྣོད་དང་དོན་སྙིང་བཅས་པ་ནི་༎
དབང་ཆེན་རིགས་བཞི་ཡབ་ཡུམ་མོ་༎
ཡན་ལག་ཉིང་ལག་ཐམས་ཅད་ཀུན་༎
ཁྲོ་བརྒྱད་ཡུམ་དང་བཅས་པ་སྟེ་༎
མཐིལ་བཞི་སྒོ་སྲུང་བཞི་རུ་བསམ་༎
༼༡༥༽༄༅༎ གླང་ཆེན་ནམ་མཁའ་ལྡིང་༌༎
སྤུ་དང་བ་སྤུ་བཀའ་ཉན་ཚོགས་༎
བྱ་བའི་ཆོས་དང་བྱེད་པའི་ཡིད་༎
ཕྱི་དང་ནང་གི་ཤེས་པ་ཡིས་༎
གཟུང་བའི་ཡུལ་༄༅༎
དང་འཛིན་པའི་སེམས་༎
ཡུལ་ལྔ་ཉོན་མོངས་རྟོགས་པ་དང་༌༎
རྣམ་ཤེས་བརྒྱད་དང་དེ་ཡི་ཡུལ་༎
དག་པའི་འབྱུང་བ་བཞི་ཉིད་ཀྱང་༌༎
རིམ་གྱིས་ཤེས་པར་བྱ་བ་ཡིན་༎
འཁོར་བ་དང་ནི་མྱ་ངན་འདས་༎
དགེ་དང་མི་དགེའི་རྣམ་རྟོག་ནི་༎
དབང་ཆེན་ང་ལ་ཡོད་མ་མྱོང་༌༎
སྣང་བ་སྣང་མིན་སྐུ་ཡི་ཚོགས་༎
གྲགས་དང་གྲགས་མིན་གསུང་གི་བདག་། སྟོང་དང་སྟོང་མིན་ཐུགས་ཀྱི་ངང་༌༎
ཡོད་དང་ཡོད་མིན་ཡོན་ཏན་ཏེ་༎
བསྒྲུབ་དང་བསྒྲུབ་མིན་ཕྲིན་ལས་སོ་༎
འདི་ལ་ཐེ་ཚོམ་བྱར་མི་རུང་༌༎
ཞེས་གསུངས་སོ་༎
དཔལ་དབང་ཆེན་འདུས་པ་རྩ་བའི་རྒྱུད་ལས་།
སྐུ་གསུང་ཐུགས་ཀྱི་ཕྲིན་ལས་གསང་བའི་སྙིང་པོ
དེ་ཁོ་ན་ཉིད་ཀྱི་ལེའུ་སྟེ་བརྒྱད་པའོ་༎
༎ དེ་ནས་བཅོམ་ལྡན་འདས་དབང་གི་རྒྱལ་པོ
དེ་བཞིན་གཤེགས་པ་རྣམས་ཀྱི་ཐུགས་ཀྱི་བདག་ཉིད
ཅན་དུ་གྱུར་ཏེ་༎
ཆོས་ཐམས་ཅད་ཀྱི་དབྱིངས་མ་ལུས་པ་ལ་རབ་ཏུ་གཟིགས་པའི་ལྟ་སྟངས་ཆེན་པོ་མཛད་ནས་༎
འདི་སྐད་ཅེས་བཀའ་སྩལ་ཏོ་༎
ཨེ་མ་ཉོན་ཅིག་འདུས་པའི་འཁོར་༎
ང་ནི་དབང་གི་རྒྱལ་པོ་སྟེ་༎
དབང་མཛད་དབང་གི་ལྷ་ཡིན་ནོ་༎
ང་ཡི་དབང་དུ་གྱུར་པ་ལས་༎
སངས་རྒྱས་ཉིད་དུ་མ་ལུས་མཐོང་༌༎
འདི་ལ་བལྟ་བར་བྱ་བ་མེད་༎
མ་བལྟས་པ་ཉིད་བལྟ་བ་ཡིན་༎
དེ་བཞིན་མཐོང་དང་དྲན་པ་དང་༌༎
བློ་དང་རིག་པ་ཡོད་མིན་ཡང་༌༎
ཀུན་རྫོབ་ཙམ་དུ་རིག་པར་སྣང་༌༎
ཕྱི་རོལ་དངོས་པོ་སྣང་བའི་ཡུལ་༎
མ་འགགས་དཔྱད་ཅིང་བཏགས་ཡོད་ཙམ་༎
འདི་ནི་ཕྱི་ཡི་དབང་ཆེན་ནོ་༎
ནང་དུ་འཛིན་བྱེད་སེམས་ཀྱི་དངོས་༎
མ་སྐྱེས་རང་གི་ངང་གིས་སྟོང་༌༎
ནང་གི་དབང་ཆེན་ཡིན་ཞེས་བཤད་༎
གཉིས་འཛིན་རྟོག་དཔྱོད་རླུང་ལྟ་བུ་༎
དྲི་མ་མེད་ཅིང་འོད་གསལ་བ་༎
སྦས་པ་ཡིན་ཏེ་ཀུན་ལ་སྣང་༌༎
འདི་ལ་དབང་ཐོབ་གྱུར་པ་ན་༎
དབང་གི་རྒྱལ་པོ་མངོན་དུ་གྱུར་༎
ང་ནི་མ་ཡེངས་མི་རྟོག་པས་༎
གང་ཡང་བསྒོམ་པར་བྱ་བ་མེད་༎
མ་ནོར་མ་བཅོས་ཁོ་ན་ཉིད་༎
དམིགས་མེད་ཙམ་དུ་སྙིང་རྗེའི་ངང་༌༎
རང་ལ་གནས་པ་བལྟར་མ་ནུས་༎
འཁྲུལ་པའི་གཟུགས་ལ་བལྟ་བ་ཡང་༌༎
ཀུན་རྫོབ་ཙམ་དུ་བསྒོམ་ཞེས་བྱ་༎
ཕུང་པོ་ང་རྒྱལ་བརྟན་གྱི་བར་༎
འབྱུང་བཞི་མཐུན་པའི་ཕྱོགས་ཙམ་སྤྱོད་༎
བླ་མེད་གནས་སུ་མ་སྟོབས་པར་༎
དུས་བཞི་མཉམ་པར་ལུས་ཀྱི་ལམ་༎
བར་ཆད་གདུག་པ་གདུལ་གྱི་བར་༎
མ་རིག་མུན་པ་ཐིབས་པོ་འཇོམས་༎
ངན་སོང་གནས་རྣམས་སྟོངས་པར་བྱེད་༎
ཁམས་གསུམ་སྲིད་གསུམ་དབང་དུ་སྡུད་༎
དུས་གསུམ་རྒྱལ་བའི་སྲས་སུ་བསྐྱེད་༎
བླ་མེད་བྱང་ཆུབ་གནས་སུ་འགོད་༎
དུག་ལྔ་སྐུ་ལྔ་ཡེ་ཤེས་ལྔ་༎
ཚོགས་དྲུག་མངོན་པར་ཤེས་པར་དྲུག་། ཡུལ་བརྒྱད་ཡིད་ཆོས་འབྱུང་བ་བཞི་༎
སྟོབས་དང་མི་འཇིགས་རིག་པའོ་༎
ཁམས་དང་སྐྱེ་མཆེད་བཅོ་བརྒྱད་པོ་༎
མ་འདྲེས་བླ་མེད་རྫོགས་པའི་ཆོས་༎
སྒོ་གསུམ་སྐུ་གསུང་ཐུགས་ཡིན་ཏེ་༎
སོ་སོར་རྟོགས་པ་༄༅༎
དེ་ཡི་འཁོར་༎
ང་ཡིས་ཐོབ་པར་བྱ་བ་སྟེ་༎
འདོད་པའི་བློ་ཡིས་ཐོབ་མི་ནུས་༎
མ་ཐོབ་པ་ཉིད་ཐོབ་པའོ་༎
འདི་ལ་སོམ་ཉི་མ་ཟ་ཞིག་། ཅེས་གསུངས་སོ་༎
དཔལ་དབང་ཆེན་འདུས་པ་རྩ་བའི་རྒྱུད་ལས་།
ལམ་གྱི་དེ་ཁོ་ན་ངེས་པར་བསྟན་པའི་ལེའུ
སྟེ་དགུ་པའོ་༎ ༎ དེ་ནས་པདྨ་ཧེ་རུ
ཀ་ལ་སོགས་པ་ཡོངས་སུ་དག་པའི་འཁོར་དེ
དག་གིས་། དཔལ་དབང་གི་རྒྱལ་པོ་ལ་མགྲིན་གཅིག་ཏུ་སྙན་པའི་དབྱངས་ཀྱིས་བསྟོད་པ་༎
ཧྲིཧྲིག་དབང་སྐུ་ཡི་ང་རྒྱལ་སྒྲ་སྒྲོགས་ཤིང་༌༎
སྲིད་གསུམ་འགྲན་ཟླ་མེད་པ་རྒྱལ་བའི་ཐུགས་༎
གར་མཁན་འགྱུ་འདྲ་ཐབས་ཀྱི་རྒྱལ་པོར་གྲགས་༎
གར་དབང་རྟ་མཆོག་པདྨ་དབང་གི་རྒྱལ་༎
ཞེ་སྡང་དཔལ་འབར་ཁྲོ་བོའི་ཧུམ་སྒྲ་ཅན་༎
ཆེ་བས་འཕགས་པ་དབང་ཕྱུག་ཆེ་བའི་དཔལ་༎
འབར་གསལ་ལྷ་ཡི་ལྷ་ལ་ཕྱག་འཚལ་ལོ་༎
དབང་ཆེན་གཉིས་མེད་རྣལ་འབྱོར་ཟབ་མོའི་སྐུ་༎
ཐབས་དང་ཤེས་རབ་གཉིས་མེད་འབྲེལ་མཛད་ཅིང་༌༎
འགྲོ་དོན་ཡིད་བཞིན་ཐུགས་ལས་དབྱུང་བའི་ཕྱིར་༎
བྱང་ཆུབ་སེམས་ཀྱི་འཕྲོ་འདུ་སྤེལ་མཛད་མ་༎
དབང་མཆོག་གསང་བའི་ཡུམ་ལ་ཕྱག་འཚལ་ལོ་༎
ཧྲིཧདབང་གི་རྟ་གདོང་ཕྲིན་ལས་མགྱོགས་པའི་མཐུ་༎
ཡེ་ཤེས་མྱུར་མགྱོགས་ཤེས་རབ་ཕ་རོལ་ཕྱིན་༎
རྩལ་གྱི་རླབས་ཀྱིས་ས་གསུམ་ཅིག་ཆར་བགྲོད་༎
འཚེར་སྐད་གདངས་སྙན་གསང་བའི་ཐུགས་དམ་བསྐུལ་༎
རྔམས་པའི་ཁ་རྩལ་འཁོར་ཚོགས་དབང་དུ་སྡུད་༎
སྟབས་དྲུག་འགྲོས་ཀྱིས་རྒྱུད་དྲུག་ཐབས་ཀྱིས་འདྲེན་༎
རོལ་པའི་རྟ་བྲོས་བདུད་བཞི་ཐལ་བར་བརླག་།
འཇིག་རྟེན་སྒྲོལ་མཁས་མི་བསྙེལ་ཐབས་ཀྱིས་མཆོག་།
རྟ་སྐད་རྔམས་པའི་ལྷ་ལ་ཕྱག་འཚལ་བསྟོད་༎
ཧྲིཧདུང་ཆེན་རང་བཞིན་རྒྱུ་མའི་ཁོང་གསེང་ཅན་༎
ཡུལ་དྲུག་དབང་པོ་རྟོགས་པའི་རྒྱན་དུ་ཆེ་༎
ནམ་མཁའི་མཐའ་དང་མཉམ་པའི་འཇིག་རྟེན་ནས་༎
སྐལ་མེད་འཁོར་བར་འཁྱམས་པའི་སྐྱེ་འགྲོ་དང་༌༎
ཞེ་སྡང་ཤུགས་ཀྱིས་མྱོས་པའི་སྲིན་པོ་དང་༌༎
གཏི་མུག་ལྡོངས་པའི་དབང་གྱུར་གནོད་སྦྱིན་དང་༌༎
ང་རྒྱལ་དྲེགས་པས་ཁེངས་པའི་བདུད་རིག་སོགས་༎
དབང་བསྡུས་དྲགས་པོའི་ཤུགས་ཀྱིས་བསྒྲལ་བ་རྣམས་༎
ཆེ་བའི་རྟགས་ལྡན་ཐབས་ཀྱིས་རྒྱས་མཛད་ཕྱིར་༎
གདུག་བྱེད་སོ་སོའི་བྷནྡྷ་བཅད་ནས་ཀྱང་༌༎
ལྷུན་གྱིས་བརྗིད་པ་འཇིགས་བྱེད་རྒྱན་དུ་སྤྲུལ་༎
དུར་ཁྲོད་གསང་བ་ཆེན་པོ་རྫས་ཀྱི་མཆོག་། དབང་ཕྱུག་གསང་བའི་སྐུ་ལ་རྒྱན་དུ་བཀླུབས་༎
ཐོད་རུས་མེ་ལྟར་འབར་བའི་ཀློང་དཀྱིལ་ནས་༎
རལ་པ་དམར་པོ་དབུ་གཙུག་མེ་ལྟར་འབར་༎
སྐྱེ་མེད་ཆོས་སྐུའི་ཡོན་ཏན་ཚང་བར་རྫོགས་༎
དབང་ཆེན་ཐབས་ཀྱི་རྒྱལ་ལ་ཕྱག་འཚལ་བསྟོད་༎
ཅེས་བསྟོད་པས་༎
བཅོམ་ལྡན་འདས་དབང་གི་རྒྱལ་པོ་དེས་འཁོར་རྣམས
ལ་ཉིད་ཀྱི་རང་བཞིན་དུ་བྱིན་གྱིས་བརླབ་པའི
ཕྱིར་༎ དབང་བསྒྱུར་བ་ཐབས་ཀྱི་ཕྱག་རྒྱ་དེ་དག་གི་སྤྱི་གཙུག་ཏུ་མྱུག་པར་༄༅༎
མཛད་དེ་༎
ཧུམ་ཧྲིཧདབང་ཆེན་རྡོ་རྗེ་ཐོག་དང་སེར་ཆེན་འབེབས་༎
ཧྲིཧདང་ཕཏ་ཀྱིས་སྲིད་གསུམ་འཁོར་བ་འཇིག་། ཧུམ་མཛད་ཧུམ་གི་བྱིན་རླབས་བསམ་མི་ཁྱབ་༎
རྡོ་རྗེ་ཁྲག་འཐུང་ཁྲག་གི་རྒྱ་མཚོ་སྐེམ་༎
མཚོན་ཆེན་གནམ་ལྕགས་འབར་བའི་མཐུ་རྩལ་གྱིས་༎
གསང་སྔགས་ལོག་པར་ལྟ་བའི་དྲེགས་པ་འཇོམས་༎
འཇིག་རྟེན་འདི་དང་ཕ་རོལ་གཉིས་ཀ་རུ་༎
གདུག་པ་འདུལ་ཞིང་དུག་གསུམ་རྩད་ནས་གཅོད་༎
སྲིད་གསུམ་འདུལ་བའི་བདག་ཏུ་དབང་བསྐུར་རོ་༎
ཨོམ་ཧ་ཡ་གྷྲི་བ་སརྦ་བི་ན་ཡ་ཀ་ཨ་དྷིཤྠ་ན་ཨ་བྷི་ཤིཉྩ་ཨ་ཨ་།
ཞེས་དྲེགས་པའི་ཚོགས་མ་ལུས་པ་འདུལ་ཞིང་ཚར་གཅོད་པར་དབང་བསྐུར་རོ་༎
འཇིག་རྟེན་ལས་འདས་པ་དང་འཇིག་རྟེན་པ་རྣམས
ཀྱི་དབང་གི་རྒྱལ་པོར་བཞག་གོ་། དེ་ནས
ཕྱོགས་བཅུའི་དེ་བཞིན་གཤེགས་པ་རིགས་ཀྱི་བདག་པོ
རྣམས་ཀྱིས་༎ དབང་གི་རྒྱལ་པོ་འཁོར་གྱི་ཚོགས
དང་བཅས་པ་རྣམས་ལ་རང་གི་སྙིང་པོ་འདི
རྣམས་ཀྱིས་༎ ཕུལ་ལོ་༎ ཨོམ་བུདྡྷ་བཻ་རོ་ཙ་ན་ཨོམ་༎
ཧུམ་བཛྲ་སཏྭ་ཧུམ་༎
སྭ་རཏྣ་དྷྲྀཀ་། ཧྲིཧཔདྨ་ཨ་མི་དེ་བ་ཧྲི་།
ཧ་ཀརྨ་པྲཉྫ་དྷྲྀཀ་། དེ་ནས་འཇིག་རྟེན་གྱི
བདག་པོ་ལྷའི་རྒྱལ་པོ་དབང་ཕྱུག་ཆེན་པོ་ཡབ
ཡུམ་འཁོར་དང་བཅས་པ་རྣམས་ཀྱིས་རང་གི་སྲོག
གི་སྙིང་པོ་འདི་ཕུལ་ལོ་༎
ཨོམ་མ་ཧ་དེ་བ་ཨུ་མ་དེ་བ་ལང
ཕྲ་མ་ནི་རཀྴ་ཀམ་ཀ་པ་ཡ་ཧུམ་དྷེ
བ་ར་ཙ་གྷ་ན་ཧུམ་ཛ་།
དེ་ནས་གཤིན་རྗེའི་ཚོགས་རྣམས་ཀྱིས་རང་གི་སྙིང་པོ་འདི་ཕུལ་ལོ་༎
ཨོམ་ཡ་མ་མེ་ད་ཀྴེ་ར་ཛ་ས་དོ
རུ་ན་ཡོ་ནི་ར་ཡཙྪ་ནི་ཧྲིཧཤྟྀཧབི་ཀྲྀ་ཏ
ནན་། ཡ་མ་སྙིང་ལ་ཁྲག་བམ་རིལ་རྦད་།
དེ་ནས་ཀླུའི་ཚོགས་རྣམས་ཀྱིས་རང་གི་སྙིང་པོ་འདི་ཕུལ་ལོ་༎
ཨོམ་ནག་པོ་ཏི་བ་ཙ་ཡ་ན་ག་ར
ཛ་ཧེ་ཕུལ་ལ་ཕེ་ཤ་ཕོས་ཕོས་ཤིག་ཤིག
ཆུམ་ཆུམ་ཏུ་ཡ་ཏིར་ཡ་ཛ་ཛ་།
དེ་ནས་གནོད་སྦྱིན་གྱི་ཚོགས་རྣམས་ཀྱིས་རང་གི་སྙིང་པོ་འདི་ཕུལ་ལོ་༎
ཨོམ་ཡཀྴ་ཨ་བ་མ་ར་བྷ་རུ་ད་རི
མ་གྷ་ལ་བྷ་ག་ཤ་རུ་ཏྲ་མ་རུ
ཏྲ་ཧུམ་ཛ་། དེ་ནས་བདུད་ཀྱི་ཚོགས་རྣམས
ཀྱིས་རང་གི་སྲོག་གི་སྙིང་པོ་འདི་ཕུལ་ལོ
ཏྲ་ཧུམ་ཛ་། ༎ བདུད་ཏྲི་རུ་ཏྲ་ཙ
པ་སྙིང་ཁྲག་ཏིར་རྦད་དུག་མུག་ཧྲི་ཏི་ར
ཏྲ་ཧུམ་ཛ་། ༎ ཏོ་རྦད་། དེ་ནས
སྲིན་པོའི་ཚོགས་རྣམས་ཀྱིས་རང་གི་སྲོག་གི་སྙིང
པོ་འདི་ཕུལ་ལོ་༎
ཨོམ་རག་ཤ་མུ་ལ་ས་མུན་ཛ་རུ་ཏྲ
ཧུར་བྷྱོ་རཀྴ་མུ་ལོ་ཤིག་ཏྲི་ཏ་ཧུ་ར
ཛ་། དེ་ནས་འཇིག་རྟེན་གྱི་མ་མོའི་ཆོགས་རྣམས་ཀྱིས་རང་གི་སྙིང་པོ་འདི་ཕུལ་ལོ་༎
ཨོམ་ཏྲག་རཀྴ་སྙིང་ཁ་རག་མ་ཙིཏྟ་མ་སྲོག་ཙ་ཁྲག་ལ་བྲེང་བྲེང་༌།
ཁ་ལ་དུན་ཏིང་མུ་ལ་སོད་།
དེ་ནས་གཟའི་ཚོགས་རྣམས་ཀྱིས་རང་གི་སྙིང་པོ་འདི་ཕུལ་ལོ་༎
ཨོམ་པ་ཤ་མེ་ཀི་རུ་རུ་མ་ཏི་ཛ
ལ་ཏི་ཨ་ཏྲ་བིཤྟི་ས་ཏྲ་ར་ཧུ་ཧྲི
ནི་ཛ་། དེ་ནས་མཁའ་འགྲོ་མའི་ཚོགས་རྣམས་ཀྱིས་རང་གི་སྙིང་པོ་འདི་ཕུལ་ལོ་༎
མ་མ་ཏྲག་ཤ་སྙིང་ཁྲག་ལ་ཧུབས་བཛྲ་མ་ནི་སྙིང་ལ་ཐུན་རག་མོ་མྱོག་རྦད་ཛ་།
གཞན་ཡང་འཇིག་རྟེན་གྱི་ཁམས་ཀྱི་གདུག་པ་ཅན
ཇི་སྙེད་པ་ཐམས་ཅད་ཀྱིས་ཀྱང་རང་གི་མིང
དང་སྙིང་པོ་ཕུལ་ཏེ་༎
ཐམས་ཅད་ཀྱིས་དབང་གི་༄༅༎
རྒྱལ་པོ་ཉིད་ཀྱིས་བཀའ་ཇི་ལྟར་སྩལ་པ་བཞིན
ལས་སྣ་ཚོགས་བསྒྲུབ་ཅིང་བསྒོ་བ་མཐའ་དག་ཉན
པར་ཁས་བླངས་སོ་༎
དཔལ་དབང་ཆེན་འདུས་པ་རྩ་བའི་རྒྱུད་ལས་།
ཇི་ལྟར་བསྒྲུབ་པ་ཕྲིན་ལས་ཀྱི་ཁྱད་པར་གྱི
ལེའུ་སྟེ་བཅུ་པའོ་༎ ༎ དེ་ནས་ཡང་དབང
གི་རྒྱལ་པོས་དེ་བཞིན་གཤེགས་པ་ཐམས་ཅད་ཀྱི
སྤྲུལ་པའི་བདག་ཉིད་ཅན་དུ་བཞུགས་ཏེ་།
སྟོང་གི་འཇིག་རྟེན་གྱི་ཁམས་ལོངས་སྤྱོད་རྫོགས་པའི་སྐུའི་ངོ་བོར་སྣང་བར་མཛད་ནས་།
འདི་སྐད་ཅེས་བཀའ་སྩལ་ཏོ་༎
ཨེ་མ་འདུས་པའི་འཁོར་རྣམས་ཉོན་༎
ང་ཡི་སྐུ་ཡི་ངོ་བོ་ནི་༎
རང་རིག་བྱང་ཆུབ་སེམས་ལས་སྣང་༌༎
རྟ་མགོས་སྐད་གསངས་མཐོན་པོ་ཡིས་༎
བདེ་གཤེགས་གསུང་གི་དངོས་གྲུབ་སྡུད་༎
ཡང་དག་དོན་ངེས་ཆོས་ཀྱི་སྐུ་༎
གཟུགས་སུ་སྣང་བ་མཚོན་པའི་རྟགས་༎
དཔེར་ན་རྟ་ཡི་འགྲོས་དགུ་ཡིས་༎
ཇི་ལྟར་སྨོན་པའི་སར་འགྲོ་བཞིན་༎
ཐེག་པའི་རིམ་པ་ངང་གིས་བགྲོད་༎
རྩོལ་མེད་རབ་ཏུ་རྫོགས་པར་སྣང་༌༎
རྟ་སྐད་ཡོན་ཏན་མང་བ་ལྟར་༎
ལམ་ལྔ་དང་ནི་ས་བཅུ་དག་། ཡོངས་རྫོགས་དེ་ཉིད་ངང་ལས་མངའ་༎
དཔེ་དང་དོན་གྱི་རྟགས་རྣམས་ཀྱིས་༎
ཕྱི་ནང་གསང་བ་དེ་ཉིད་ཀྱི་༎
གསང་སྔགས་ལམ་གྱི་བྱེ་བྲག་ཤེས་༎
གདུལ་བྱའི་ཐབས་སུ་སྣང་བ་ཡང་༌༎
ཆོས་རྣམས་དཀྱིལ་འཁོར་ལྷུན་གྲུབ་ཅིང་༌༎
སྣང་སྲིད་མ་ལུས་བསྒྲལ་བའི་རྒྱུ་༎
བཀའ་སྡོད་ཕྲིན་ལས་རྫོགས་པར་མཛད་༎
སྔོན་གྱི་ཐ་ཚིག་དབྱིངས་ནས་བསྐུལ་༎
བརྡའ་སྤྲད་ཀློང་རྡོལ་དབང་བསྒྱུར་ཏེ་༎
མ་ལུས་འདུལ་བ་ང་ཡི་ཐབས་༎
ཡེ་ནས་མ་བཅོས་ང་ཡི་སྐུ་༎
ཐབས་དང་ཤེས་རབ་དབྱིངས་ཡེ་ཤེས་༎
དོན་དམ་ཀུན་རྫོབ་སྣང་དང་སྟོང་༌༎
གཉིས་མེད་ངོ་བོའི་དོན་ཡིན་ནོ་༎
དབང་གི་རྒྱལ་པོར་བསམ་སྦྱོར་བས་༎
ཁྲོས་པའི་ཕྱག་རྒྱ་གསུང་གི་སྒྲ་༎
འཇིག་རྟེན་དྲེགས་པའི་ཚོགས་ཆེན་ཀུན་༎
དབང་མེད་སྐྲག་པའི་ཚུལ་བཟུང་ཞིང་༌༎
མྱུར་དུ་ཕྲིན་ལས་གནས་བཞིན་བྱེད་༎
དབྱིངས་ནས་གཟུགས་སྣང་ཐམས་ཅད་ཀུན་༎
དབང་བསྒྱུར་སྣང་བ་མཉེས་མཛད་དེ་༎
འགལ་བ་དེ་ཉིད་ངང་དུ་སྦྱངས་༎
བསྲུང་དང་བཟློག་དང་ཚར་གཅད་པའི་༎
རིག་པའི་རྒྱལ་པོ་སྤུ་གྲིའོ་༎
ཨོམ་ཐུབ་ཐུབ་མྱག་མྱག་མུག་མུག་། ཤར་ཤར་ད་ཧ་ཀླག་ཀླག་དུ་ཧམ་དུ་ཧམ་༎
རྦད་རྦད་ཛ་ཛ་ཧུམ་ཧུམ་༎
ཞེས་གསུངས་སོ་༎
དཔལ་དབང་ཆེན་འདུས་པ་རྩ་བའི་རྒྱུད་ལས་།
དགོངས་པ་ཡང་དག་པའི་ཕྲིན་ལས་ཀྱི་ལེའུ་སྟེ
བཅུ་གཅིག་པའོ་༎ ༎ དེ་ནས་དབང་གི་རྒྱལ
པོ་ཡིས་༎ རབ་ཏུ་བསྒྲུབ་པ་འདི་གསུངས་སོ་༎
ནུབ་ཏུ་ཕྱོགས་པ་དབང་གི་གནས་༎
ཤིས་པའི་རྫས་དང་ལྡན་པའི་དྲུང་༌༎
ཆགས་ལྡན་རིགས་ཀྱི་ཁྱད་པར་གྱིས་༎
ཡིད་དང་མཐུན་པའི་དཀྱིལ་འཁོར་བརྩིགས་༎
སྐུ་གསུང་ཐུགས་ཀྱི་གནས་བྱིན་བརླབ་༎
ཕྱི་ནང་གསང་བ་མཉེས་པའི་རྫས་༎
ཅི་འབྱོར་པ་ཡིས་རྒྱས་པར་དབུལ་༎
སྔགས་ཚིག་བསྟོད་པས་ཉེ་གྱུར་༄༅༎
ནས་༎
དམིགས་པའི་ཆེད་དང་སྦྱར་བ་ནི་༎
སྒྲུབ་པ་པོ་ཉིད་བསྲུང་བ་དང་༌༎
ཕ་རོལ་གཞན་གྱི་ནུས་པ་རྣམས་༎
བཟློག་ཅིང་གཞིག་དང་གཏོར་བ་དང་༌༎
བསྲེག་ཅིང་གནན་དང་འཕར་བ་དང་༌༎
བསྐྲད་དང་བཅིང་དང་དབབ་པ་དང་༌༎
གུག་ཅིང་མངག་དང་དབང་དུ་བྱ་༎
ཨོམ་པདྨནྟ་ཀྲྀཏ་བཛྲ་མ་ཧ་ཀྲོ་དྷ་ཧ་ཡ
གྷྲི་བ་ཧུ་ལུ་ཧུ་ལུ་མ་ཧ་ཀ་སྱ
རཀྴ་རཀྴ་སྭ་ཧ་།
ཨ་ཕྲིས་སརྦ་མ་མ་ར་ཙ་ཐུན་བྷྱོ་བཟློག
། ཏྲོ་མ་རི་ཤ་ཤ་ཐུན་བྷྱོ་བཟློག་།
ཧེ་ཀ་ས་ར་ཀེ་དུམ་ཕྲ་མ་ཡ་ཐུན
བྷྱོ་བཟློག་། རུ་ཏྲ་སྲོག་ཏི་རྦད་ཐུམ་ཐུམ
༎ ཙ་པ་ཤ་ལིང་ས་མ་ཡ་ཤིག་ཤིག
། མ་མ་ཨེ་ཀ་ཛ་ཏི་ཕྱུང་ཡམ་རྦད
༎ ༎ རོ་དུ་རོ་དུ་རག་མོ་ཙིཏྟ་ལ་རྦད་རྦད་༎
ན་ག་ཧུ་ཡ་ནག་པོ་ཏི་པ་ཙ་ཡ་༎
ཙ་རེ་ཙ་དུས་དུ་ཤག་ཡམ་།
ན་ག་ར་ཛ་སོད་སོད་།
བྱངས་བྱིངས་རྨུགས་རྨུགས་ཧལ་ཧལ་དུན་དུན་།
མྱོས་མྱོས་བྱིང་བྱིང་རྦད་རྦད་།
ཐུམ་རིལ་རིལ་ཛ་།
སྙིང་རྦད་ཡ་ཁྲག་རོ་མ་རོ་བྲག་ཤ་ཡ་།
གྷོ་ཁྲག་ཛ་ཏྲི་ཆོད་ས་ལ་སོད་མུ་ལ་སོད་ཨ་མུ་ཀ་མ་ར་ཡ་ཕཏ་།
ཧུ་ལུ་ཧུ་ལུ་ཛ་ཛ་ན་ག་བཛྲ་ཡགྴ་ཀི་ལི་ཀི་ལི་ཡ་མ་ར་ཡ་ཕཏ་༎
ཨ་མུ་ཀ་སརྦ་ཤ་ཏྲུམ་མ་ར་ཡ་རྦད་ནྲྀ་ཧུར་ཐུམ་ཛ་།
མ་ཧ་པ་ཤ་ཧ་ཀི་ཛྭ་ལ་ཛྭ་ལ་རམ་རམ་།
བྷི་ཤ་ཙཀྲ་ཧ་ལ་ཧ་ལ་སྟྭམ་བྷ་ཡ་ནན་ནན་༎
དྷ་རུ་ནན་དྷ་རུ་ནན་༎
ཨ་མུ་ཀ་ཧ་ལི་ཧི་མུ་ཉོད་སོད་༎
ཏྲི་བུ་ཏ་མ་ར་ཡ་སོད་།
ནྲྀ་ཡགྴ་རཀྴ་ཀ་ལི་ར་ཙ་ན་ག་ཏྲི་དུ་མ་ར་ཡ་སོད་༎
ཨ་ནི་ལུ་ཕྲི་དུ་ཏྲི་།
ཀྲང་ཀ་རི་ཀྲང་ཀ་རི་།
མི་ཙི་མི་ཙི་ར་ར་།
ཏྲམ་ཏྲམ་ཏྲི་ཏྲི་གམ་གམ་གུམ་གུམ་ཨུ་པ་ར་ཙ་ཡམ་དྷ་ཤེ་བམ་ཧེ་།
ན་ག་ར་ཙ་སྲུ་སྲུ་ཏྲམ་རི་ཏྲམ་རི་པྲ་པྲི་ལམ་ལམ་།
སརྦ་ཨ་པ་སྨ་ར་བྷིནྡྷ་བྷིནྡྷ་བྷནྡྷ་བྷནྡྷ་།
ཏི་ལི་ཏི་ལི་།
མ་ཏ་མ་ཏ་།
པྲ་བྷན་པྲ་བྷན་།
པ་ཙ་པ་ཙ་།
ད་ར་ད་ར་།
ཚིནྡྷ་ཚིནྡྷ་།
ཧ་ན་ཧ་ན་།
ཧུ་ལུ་ཧུ་ལུ་།
ཀུ་ཏ་ཀུ་ཏ་།
དྷ་ར་དྷ་ར་།
ཏྲི་ཏ་ཏྲི་ཏ་མ་ར་མ་ར་།
མ་ར་ཡ་མ་ར་ཡ་རྦད་ཐུན་རྦད་ཐུན་།
ཀི་ལི་ཀི་ལ་ཡ་ཐུན་རྦད་།
ཧུ་ལུ་ཧུ་ལུ་ཀ་མ་ཧ་ལ་མྱོས་མྱོས་ཐུན་རྦད་།
ཏིཀྴྣ་ཏིཀྴྣ་ཤག་ཏི་ཤག་ཏི་ཚལ་ཚལ་ཐུན་རྦད་རྦད་།
ཨ་མུ་ཀ་ཀ་ཏ་ཀ་ཏ་ཐུན་རྦད་།
མ་ར་མ་ར་ཐུན་རྦད་།
ཏ་ར་ཏ་ར་ཐུན་རྦད་།
མོ་ཏ་མ་ཏ་ཐུན་རྦད་།
ཕྲ་མོ་ཏ་ཕྲ་མོ་ཏ་ཐུན་རྦད་།
སརྦ་པུ་ཏ་མ་ར་མ་ར་ཐུན་རྦད་།
ཡ་ར་ཡ་ར་ཐུན་རྦད་།
མ་ར་ཏྲི་སོད་སོད་།
རིག་པའི་རྒྱལ་པོ་གསང་བའི་སྔགས་༎
ཇི་ལྟར་བསྔགས་པའི་རྫས་དང་བཅས་༎
ཟླ་གཅིག་དྲུག་གི་སྦྱོར་བ་ཡིས་༎
གང་ལ་དམིགས་པ་མྱུར་དུ་འགྲུབ་༎
ཅེས་གསུངས་སོ་༎
དཔལ་དབང་ཆེན་འདུས་པ་རྩ་བའི་རྒྱུད་ལས་།
ཡི་གེའི་ཕྲེང་བ་དྲག་པོའི་སྙིང་པོ་རྣམས་བརྗོད
པའི་ལེའུ་སྟེ་བཅུ་གཉིས་པའོ་༎ ༎ དེ་ནས
དབང་གི་རྒྱལ་པོ་དེ་བཞིན་གཤེགས་པ་ཐམས་ཅད
ཀྱི་གསུང་གི་བདག་ཉིད་ཆེན་པོ་དེས་།
ཉིད་ཀྱི་དཀྱིལ་འཁོར་རྣམས་ལ་གསུང་གི་སྒྲ་ཆེན་པོས་རབ་ཏུ་གོ་བར་མཛད་དེ་།
བཀའ་སྩལ་པ་།
ཀྱེ་མ་འོངས་པའི་དུས་ཕྱི་མ་༎
སྙིགས་མའི་དུས་རབ་ཏུ་སྙིགས་མར་གྱུར་པ་ན་།
རིགས་ཀྱི་བུ་གང་དག་ང་དང་ངའི་བདག་པོ་༄༅༎
སྣང་བ་མཐའ་ཡས་དང་༌།
སྤྱན་རས་གཟིགས་དབང་ཕྱུག་ལ་སོགས་པ་།
པདྨའི་རིགས་འཆང་བའི་དེ་བཞིན་གཤེགས་པ་དང་༌།
བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ
དད་པ་དང་འདུན་པ་དང་མོས་པ་དང་གསོལ
བར་བྱེད་པ་དེ་དག་ལ་ནི་།
བདག་ཅག་རྣམས་ཀྱི་ཚེ་དང་སྟོབས་དང་དབང་ཕྱུག་དང་༌།
གྲགས་པ་དང་ལོངས་སྤྱོད་དང་༌།
ཡོན་ཏན་གྱི་ཚོགས་དག་མྱུར་དུ་སྩོལ་བར་བྱེད་དོ་༎
གཞན་ཡང་ངའི་སྐུ་དང་༌།
གསུང་དང་ཐུགས་ཀྱི་དེ་ཁོ་ན་ཉིད་ཡང་དག
པར་ཡོངས་སུ་ཤེས་པར་འདོད་པའི་ཡོན་ཏན་དག
ལ་། བདེ་བ་དང་དགའ་བ་དང་སྤྲོ་བར་ལོངས་སྤྱོད་པར་ནུས་པ་དག་གིས་ནི་།
ང་དང་དུས་གསུམ་དུ་ཕྱོགས་བཅུ་དག་ན་འཚོ
ཞིང་ཞེས་པའི་སངས་རྒྱས་བཅོམ་ལྡན་འདས་རྣམས་ཀྱི
ཐུགས་མཉེས་པར་བྱས་ཤིང་གཉིས་སུ་མེད་པར་བསྒྲུབ
པ་ཡིན་ཏེ་། ངའི་ཚུལ་འདི་ལྟ་བུ་འདི་ལ་ནི་།
གང་ཟག་དབང་པོ་དམན་པ་དང་༌།
བློ་ཆུང་བ་དང་༌།
ཤེས་རབ་རྟུལ་བ་དང་༌།
ཡིད་མི་གཞུང་བ་དང་༌།
བླང་བ་དང་དོར་བར་སྤྱོད་པ་དང་༌།
ཉན་ཐོས་དང་༌།
རང་སངས་རྒྱས་ཀྱི་ཐེག་པ་ཅན་དང་༌།
ལོག་པར་བལྟ་བ་ཅན་དང་༌།
སྐལ་པ་ཆུང་ཞིང་མྱོས་པ་རྣམས་ཀྱིས་གཟུང་བ་དང་༌།
བཅང་བ་དང་༌།
བྲི་བ་དང་༌།
བཀླག་པ་དང་༌།
བལྟ་བ་དང་༌།
བསྒྲུབ་པ་དང་༌།
བསྟན་པ་དང་༌།
བཤད་པ་དང་༌།
མཉན་པ་ལ་སོགས་པའི་རྔོ་མི་ཐོགས་ཤིང་དབང་དུ་མི་འགྱུར་ཏེ་།
རྣ་ལམ་དུ་ཡང་གྲགས་པར་མི་འགྱུར་རོ་༎
དེ་བས་ན་འདི་ནི་བྱང་ཆུབ་སེམས་དཔའ་སེམས
དཔའ་ཆེན་པོ་རིག་པ་འཛིན་པ་རང་བཞིན་གྲུབ
པ་དང་༌། ས་ལ་སྤྱོད་པ་དང་༌།
ཚེ་རིང་བར་དབང་བ་དང་༌།
དེ་བཞིན་གཤེགས་པ་དག་གི་ཐུགས་ཉེ་བའི་སྲས་སུ་གྱུར་པ་།
ཁྱེད་རྣམས་ཀྱིས་ཡང་དག་པར་ཟུང་ཞིག་ལོངས་ཤིག
ཆོངས་ཤིག་། ཀློག་ཅིག་། སྒྲུབས་ཤིག་གཞན་དག
ལ་ཡང་རྒྱ་ཆེར་རབ་ཏུ་སྟོན་ཅིག་། འདི
ནི་ངའི་བསྟན་པ་བླ་ན་མེད་པ་།
གོང་ན་མེད་པ་།
མཉམ་པ་མེད་པ་།
མཚུངས་པ་མེད་པ་།
དཔེ་མེད་པ་།
ཟླ་མེད་པ་།
མཆོག་ཏུ་གྱུར་པ་།
རབ་དང་གཙོ་བོ་དང་༌།
ཕུལ་དང་དམ་པར་གྱུར་པ་སྟེ་།
རྙེད་པར་དཀའ་ཞིང་ངོ་མཚར་བ་འདི་།
ཁྱེད་རྣམས་ལ་རྗེས་སུ་གཏད་ཀྱིས་།
ངའི་བསྟན་པ་འདི་ཡལ་བར་མ་དོར་ཅིག་འདི་ཉམས་པར་འགྱུར་ཏ་རེ་།
ཞེས་གསུངས་ནས་།
ཉིད་ཀྱི་སྐུ་དང་གསུང་དང་ཐུགས་ཀྱི་རྣམ་པར
འཕྲུལ་པའི་བཀོད་པ་རྒྱ་ཆེན་པོ་དེ་དག་འོད
ཟེར་གྱི་ཚུལ་དུ་སྤྲོ་བ་མཛད་དེ་།
ཡང་ཉིད་ཀྱི་སྐུ་གསུང་ཐུགས་རྡོ་རྗེ་ཡབ་ཡུམ
གཉིས་སུ་མེད་པའི་སྦྱོར་བའི་ཀློང་དུ་རབ་ཏུ
བསྡུས་ནས་། རོལ་པ་ཆེན་པོའི་འོད་ཟེར་གྱིས་ཁྱབ་པར་མཛད་དེ་།
ཐམས་ཅད་ཀྱང་ཆོས་ཀྱི་དབྱིངས་དམིགས་སུ་མེད་པ
མཉམ་པ་ཉིད་གཡོ་བ་མེད་པ་ལ་རབ་ཏུ
ཞུགས་པར་གྱུར་ཏོ་༎
དཔལ་དབང་ཆེན་འདུས་པ་རྩ་བའི་རྒྱུད་ལས་།
ཡོངས་སུ་བསྟན་པའི་ཉེ་བར་གཏད་པའི་ལེའུ་སྟེ་བཅུ་གསུམ་༄༅༎
པའོ་༎ ༎ བཅོམ་ལྡན་འདས་དབང་ཆེན་འདུས་པ
རྩ་བའི་རྒྱུད་རྫོགས་སོ་༎ ༎ རྒྱ་གར་གྱི
མཁན་པོ་སློབ་དཔོན་ཆེན་པོ་པདྨ་འབྱུང་གནས་དང
༌། བོད་ཀྱི་ལོ་ཙྪ་བ་བཻ་རོ་ཙ་ན
བདག་གིས་བསྒྱུར་ཅིང་ཞུས་ཏེ་གཏན་ལ་ཕབ་པའོ
༌། ༎ རྒྱལ་པོའི་བླ་དཔེའོ་༎
གཏེར་རྒྱ་།
སྦས་རྒྱ་།
གཏད་རྒྱ་།

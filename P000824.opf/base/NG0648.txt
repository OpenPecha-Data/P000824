འོད་དང་དུ་བ་གསལ་བར་སྟོན་༎
དྲི་ཆེན་ལས་ནི་དྲི་བྱུང་བས་༎
གྲུབ་པའི་ལྷ་མོ་བློ་གྲོས་མས་།
གྲུབ་རྟགས་དྲི་ཞིམ་འབྱུང་བར་བྱེད་༎
དྲི་ཆུ་ལས་ཀུན་གྲུབ་བྱེད་ལས་༎
ལྷ་མོ་མཛེས་པའི་སྐུ་གྲུབ་སྟེ་༎
ལྷ་ཡི་གཟུགས་ཀྱང་སྟོན་པར་བྱེད་༎
སྨན་གྱི་ལྷ་མོ་རྣམ་པ་བཞིས་༎
ཇི་ལྟར་འདོད་པའི་རྟགས་སྟན་པ་༎
ཀུན་བཟང་ལྷ་ལ་དམ་ནོས་པས་༎
དགོངས་རྒྱུད་གསལ་བའི་འཕྲོ་འདུ་དང་༌༎
པཉྩ་ཡན་ཆད་འབྲུ་གཙང་གིས་༎
རེ་དོགས་མེད་པར་འགྲུབ་པར་འགྱུར་༎
དེ་ནས་དངོས་གྲུབ་བླང་བ་ནི་༎
ལྷུན་གྱིས་གྲུབ་པའི་ཆོས་དབྱིངས་ན་༎
རང་བཞིན་ལྷུན་གྱིས་གྲུབ་པ་ཡི་༎
དུས་གསུམ་སངས་རྒྱས་ཐམས་ཅད་ལ་༎
མ་བརྩལ་ལྷུན་གྱིས་གྲུབ་པ་ཡི་༎
སྐུ་གསུང་ཡོན་ཏན་འཕྲིན་ལས་ཐུགས་༎
ལྔ་ལྔ་མ་བཙལ་ལྷུན་གྲུབ་བཞུགས་༎
དེ་ཡི་ཐུགས་རྗེ་ཅི་འདྲ་ན་༎
མཁའ་ལ་ཉི་མ་ཤར་འདྲ་སྟེ་༎
བསྙེན་པ་དང་ནི་ཉེ་བསྙེན་པ་༎
སྒྲུབ་པ་དང་ནི་སྒྲུབ་ཆེན་པོས་༎
དཀྱིལ་འཁོར་ཕྱག་རྒྱ་བཞི་ལྡན་གྱིས་༎
གནས་བཞིར་ཉི་ཟླའི་དཀྱིལ་འཁོར་སྟེང་༎
རང་རིག་ཐུགས་མཚན་དགུ་པས་བསྐོར་༎
དེ་ནས་ཆོས་དབྱིངས་གནས་སུ་འཕྲོས་༎
ལྷུན་གྱིས་གྲུབ་པའི་སངས་རྒྱས་རྣམས་༎
སྐུ་གསུང་ཐུགས་ཀྱང་མཉེས་པར་འགྱུར་༎
སྐུ་གསུང་ཐུགས་ཀྱི་དངོས་གྲུབ་དེས་༎
སུ་འདོད་མཁའ་ལ་ཉི་ཤར་བཞིན་༎
སྐུ་གསུང་ཐུགས་ཀྱི་དངོས་གྲུབ་དེ་༎
སྒོ་ཁུད་དུ་ནི་འབྱུང་འགྱུར་ཐོབ་༎
དེ་ནས་སྟོན་པ་ཀུན་བཟང་གིས་༎
ཚིགས་སུ་བཅད་པ་འདི་ཡང་བརྗོད་༎
གདོད་ནས་མ་སྐྱེས་རྣམ་དག་སེམས་ཀྱི་དབྱིངས་༎
དག་དང་མ་དག་མི་རྟོག་རྟོག་ལས་འདས་༎
དུས་གསུམ་གཅིག་ལ་སྐུ་བསྟན་ཕྱི་བཤོལ་མེད་༎
དངོས་གྲུབ་སྣ་ཚོགས་རླབས་ཆེན་འབར་བ་ཅན་༎
སུ་འདོད་སྦྱིན་གྱིས་ད་ལྟ་འདི་རུ་ལོང་༌༎
བསྐལ་པར་བསྒྲིབས་དང་གཏི་མུག་མིན་སེལ་བ་༎
སྤྲིན་མཐོངས་ཉི་ཤར་ཁུང་པར་དྲོ་བ་ལྟར་༎
བདུད་རྩི་རྒྱལ་པོ་དབང་ཆེན་འདི་བྱིན་པས་༎
རིག་འཛིན་རྒྱལ་པོའི་གོ་འཕང་ཐོབ་པར་འགྱུར་༎
ཡོན་ཏན་ཚེ་སྐྱོང་ཡིད་དུ་འོང་བ་དང་༌༎
བགེགས་ཞི་ནད་བྲལ་ཅི་འདོད་ཡོན་ཏན་ཐོབ་༎
ཅེས་བཀའ་སྩལ་ཏེ་།
སློབ་མ་ལ་ཡང་དབང་བསྐུར་རོ་༎
སྐུ་གསུང་ཡོན་འཕྲིན་ལས་ཐུགས་༎
ཆེ་བ་ལྔ་ལྔའི་དབང་བསྐུར་བས་༎
འགྲོ་བ་སྟོན་པའི་དབང་ཐོབ་འགྱུར་༎
ཞེས་རྡོ་རྗེ་གསང་བ་ལས་ཀྱི་རྒྱུད་ལས་༌།
དངོས་གྲུབ་བླང་ཞིང་དབང་བསྐུར་བའི་ལེའུ་སྟེ་བདུན
པའོ་༎ ༎ དེ་ནས་རྡོ་རྗེ་ཀུན་ཏུ་བཟང
པོ་དེས་༎ གསུང་གི་དངོས་པོས་དོན་ཐམས་ཅད་གྲུབ་པར་བྱ་བའི་ཕྱིར་༎
སྔགས་ཀྱི་སྙིང་པོ་འབྲུ་བཤད་ཀྱི་ལེའུ་འདི་གསུང་སོ་༎
ཀྱེ་ཚངས་དང་དྲང་སྲོང་ཀླུའི་ཚོགས་༎
ཤིང་དང་སྨན་གྱི་ལྷ་མོ་རྣམས་༎
དང་པོར་སྣོད་བཅུད་སྡུད་ཙམ་ན་༎
བན་ད་རིགས་མཐུན་ལྔ་ནང་དུ་༎
དཔའ་པོ་འབྲུ་ལྔ་དགོད་པ་ནི་༎
ཨོམ་དང་ཨཧདང་ཧུམ་དང་ནི་༎
སྭ་དང་ཧ་ནི་རྣམ་པ་༄༅༎
ལྔ་༎
རྒྱལ་བ་རིགས་ལྔའི་སྐུ་བསྐྱེད་ལ་༎
སྒྲུབ་ཆེན་ཕྱག་རྒྱ་བཞི་རྫོགས་ཀྱིས་༎
འཕྲོས་འདུས་སྣོད་བཅུད་ཐམས་ཅད་སྡུད་༎
མ་སྐྱེས་པ་ཡི་སྙིང་པོ་ཨ་༎
ཆོ་འཕྲུལ་འབྱུང་བས་ཨོམ་དུ་སྣང་༌༎
ཡན་ལག་རྫོགས་པས་ཨོམ་དུ་སྣང་༌༎
ཨོམ་སྐུ་ཡི་སྙིང་པོ་སྟེ་༎
བདེར་གཤེགས་སྐུ་ཡི་སྙིང་པོར་བཤད་༎
ཨོམ་ནི་སྐུ་ལས་འོད་ཀྱང་འབྱུང་༌༎
ཨམ་ནི་གསུང་གི་སྙིང་པོ་སྟེ་༎
གསུང་ལས་ཡེ་ཤེས་མེ་འབར་བསྲེག་། ཧུམ་ནི་ཐུགས་ཀྱི་སྙིང་པོ་སྟེ་༎
མི་རྟོག་རྣམ་པར་དག་པ་ཡིན་༎
སྭ་ནི་རིན་ཆེན་སྙིང་པོ་སྟེ་༎
འདོད་པ་སྦྱིན་པས་ཞི་བར་བཤད་༎
ཧ་ནི་དོན་གྱི་སྙིང་པོ་སྟེ་༎
དོན་རྣམས་ལས་ཀྱིས་འགྲུབ་པར་བྱེད་༎
སྣོད་བཅུད་དེ་ཡིས་བསྡུས་པ་ཡང་༌༎
ཨ་ཛ་སྤ་ར་ན་ཕཏ་ཅེས་སྤྲོས་༎
སང་ཧ་ར་ན་ཧུམ་གིས་བསྡུ་༎
སྣོད་བཅུད་དེ་ལྟར་བསྡུས་ནས་ནི་༎
སྣང་སྲིད་སྣོད་བཅུད་ཐམས་ཅད་ཀུན་༎
བསྡུས་ཏེ་སྙིང་པོ་འབྲུ་བཀོད་ནས་༎
འཕྲོས་འདུས་ལྷ་ཡི་དཀྱིལ་འཁོར་གསལ་༎
རྡོ་རྗེ་དབྱིངས་ཀྱི་དཀྱིལ་འཁོར་གྱི་༎
ལྷ་རྣམས་བསྙེན་བསྒྲུབ་རྫོགས་པ་ཡི་༎
འཕྲོ་འདུས་ཆོས་དབྱིངས་ནམ་མཁའི་ཁམས་༎
འཕྲོ་འདུས་སྐུ་གསུང་ཐུགས་རྣམས་དང་༌༎
བཅུད་ཀྱི་དམ་པ་ཀུན་བསྡུས་ནས་༎
བདུད་རྩི་བྱང་ཆུབ་སེམས་སུ་སྦྱོར་༎
དེའི་སྔགས་ཀྱི་འབྲུ་བཤད་པ་༎
ཨོམ་ཨམ་ཧུམ་སརྦ་པཉྩ་ཨ་མྲི་ཏ་།
ར་ས་ཡ་ན་ཏ་ན་ཛྭ་ཡ་གུཧྱ་སིདྷི་ཧུམ་ཧྲི་ཐ་།
ཨོམ་ཨམ་ཧུམ་ནི་སྐུ་གསུང་ཐུགས་༎
སརྦ་ཐམས་ཅད་དོན་བཤད་པ་༎
པཉྩ་ལྔ་ཡི་རང་བཞིན་ལ་༎
ཨ་མྲི་བདུད་རྩི་རང་བཞིན་ལ་༎
ཏ་ནི་མི་འདའ་དམ་ཚིག་གོ་། ར་ས་ཡ་ན་སྨན་གྱི་མིང་༌༎
ཏ་ན་བསམ་གཏན་ཏིང་ངེ་སྟེ་༎
ཛ་ཡ་འཛིན་པ་ཞེས་སུ་བཤད་༎
གུ་ཧྱ་གསང་བའི་དོན་བཤད་ལ་༎
སིངྔྷི་དངོས་གྲུབ་རང་བཞིན་སྒྲ་༎
ཧུམ་ནི་སྡུད་པའི་སྙིང་པོ་ལ་༎
ཧྲི་ནི་དབང་བྱེད་རྟ་ཡི་སྙིང་༌༎
ཐ་ནི་མི་འདའ་གོང་བཤད་བཞིན་༎
རྡོ་རྗེ་དབྱིངས་ཀྱི་སྙིང་པོར་བཤད་༎
རིགས་བརྒྱ་ཁྲོལ་བུར་འགྲུབ་པའོ་༎
དེ་ནས་རྒྱུད་ལྔ་སྦྱང་བ་ནི་༎
དེ་ཉིད་རིགས་ལྔའི་བསྒྲུབ་པ་ནི་༎
གཙོ་བོ་ལྔ་ཡི་འཕྲོ་འདུ་ཡིས་༎
འཁོར་གྱི་ཚོགས་ལ་འོད་འཕྲོས་པས་༎
འཁོར་ཚོགས་འོད་དུ་ཞུ་བ་སྟེ་༎
ཧུམ་གིས་ཐུགས་ཀྱི་གསང་བར་བསྡུས་༎
ཐུགས་ཀྱི་གསང་བའི་དབྱིངས་རུམ་དུ་༎
སྐུ་གསུང་ཐུགས་ཀྱི་བཅུད་དུ་བྱས་༎
ཕྱག་རྒྱ་བཞི་དང་ལྡན་བྱས་ནས་༎
འཕྲོ་འདུ་སྙིང་པོ་འདི་བརྗོད་དོ་༎
ཨོམ་ཨ་ཧུམ་སྭ་ཧ་།
ཨ་པ་ཛཧསྤ་ན་ཕཏ་།
སམ་ཧ་ར་ན་ཧུམ་སྡུད་པའོ་༎
དེ་ཡི་སྔགས་ཀྱི་འབྲུ་བཤད་པ་༎
འབྲུ་ལྔ་གོང་བཤད་བརྟག་པར་བྱ་༎
ཨ་ཛཧའོད་ཟེར་གྱི་རང་བཞིན་༎
སྤར་སྤྲོ་བར་གྱུར་པ་ལ་༎
ཕཏ་ནི་སྤྲོས་པའི་རང་བཞིན་ཡིན་༎
རྒྱུད་ལྔ་འགྲོ་དྲུག་གཏན་སྦྱངས་ནས་༎
ཧུམ་གིས་གསང་བའི་དབྱིངས་སུ་བསྡུས་༎
རྒྱུད་ལྔ་རིགས་ལྔར་གནས་སྦྱངས་པ་༎
དེ་ཉིད་རིགས་ལྔའི་བསྙེན་པའོ་༎
དེ་ནས་རྡོ་རྗེ་ཀུན་ཏུ་བཟང་པོ་དང་། རིགས་ལྔ་བདེ་བར་གཤེགས་པ་ལ་༎
འཁོར་ཉེ་བའི་སྲས་བརྒྱད་ཀྱིས་དོན་ཞུས་པས་༎
འདི་༄༅༎
གསུངས་སོ་༎
ཚངས་དང་དྲང་སྲོང་གཙང་མ་ཟ་༎
ཀླུ་དང་བྲམ་ཟེ་གཙང་མ་ཟ་༎
བྱོལ་སོང་རྩྭ་མཆོག་ཟ་བ་ཡང་༌༎
ཇི་སྲིད་འཚོ་བའི་བར་དུ་བཟའ་༎
དེ་དག་གྲོལ་བར་ངས་མ་བཤད་༎
ཡང་དག་དོན་གྱི་ལུང་འདི་ཉོན་༎
རྣལ་འབྱོར་ཐབས་ལྡན་རྣམས་ཀྱིས་ནི་༎
ཆོས་སྐུ་གཅིག་ལ་ཐ་དད་པའི་༎
རིགས་ལྔའི་རང་བཞིན་འདི་ལྟར་བསྟན་༎
རང་བཞིན་ཡེ་ནས་དག་པའི་རྫས་༎
མཉམ་པའི་དབྱིངས་སུ་རབ་རྟོགས་ན་༎
གཉིས་མེད་མཉམ་པའི་དོན་གྱིས་ཟིན་༎
ཇི་ལྟར་དམིགས་པ་བཞིན་དུ་འགྲུབ་༎
དངོས་པོ་དངོས་མེད་རྟོག་པའི་མཚན་༎
མཁས་པ་མི་གཉིས་གནས་ནི་འགྱུར་༎
ཡེ་ཤེས་སྐུ་ལྔ་འདི་ཉོན་ཅིག་། བྱང་ཆུབ་སེམས་ནི་ཡེ་ནས་དཀར་༎
དྲི་མེད་དཀར་བས་ཡེ་ཤེས་སྐུ་༎
རག་ཏ་དམར་བས་ཆགས་པ་མེད་༎
ཆགས་མེད་རྣམ་དག་ཆོས་ཀྱི་སྐུ་༎
མམ་ས་ཡིད་བཞིན་རིན་ཆེན་སྔོ་༎
སྣ་ཚོགས་འབྱུང་ལྡན་མཉམ་ཉིད་སྐུ་༎
དྲི་མེད་གསེར་མདོག་སྣང་མཛད་སྐུ་༎
མངོན་འབྱུང་སྤྲུལ་པ་ཆོས་ཀྱི་སྐུ་༎
དྲི་ཆུ་དག་བྱེད་སྐུ་མདོག་ལྔ་༌༎
ཀུན་ཏུ་དོན་བྱེད་ལས་རབ་སྐུ་༎
སྐུ་ལྔ་ལྷུན་གྲུབ་བདུད་རྩི་འདི་༎
སོ་སོའི་ལུས་ལ་གནས་པ་ཡིན་༎
དྲི་ཆེན་དྲི་ཆུ་རག་ཏ་དང་༌༎
མམ་ས་སེམས་ཆུ་འདི་རྣམས་ཀུན་༎
སེམས་ཅན་རྟོག་པ་བཟློག་པའི་ཕྱིར་༎
གཙོ་རུ་དང་དུ་བླང་བར་བྱའོ་༎
གཙང་རྨེ་མེད་པར་ཀུན་གྱིས་སྤྱོད་༎
དེ་དག་གྲོལ་བར་ངས་བཤད་དོ་༎
ཞེས་གསུངས་སོ་༎
དེ་ནས་རིགས་ལྔ་སྐུ་ལྔ་འོད་དུ་ཞུ་བ་དང་༌༎
ཐམས་ཅད་གཅིག་ཏུ་བསྡུས་ནས་ནི་༎
བདགག་གིས་ཐུགས་སུ་བསྡུས་ཏེ་སྦྱང་བ་ནི་༎
གསང་ཆེན་རིགས་གཅིག་རྡོ་རྗེ་སེམས་དཔར་བསྒོམ་༎
ཨོམ་ཨ་ཧུམ་།
སརྦ་པ་ཉྩ་མྲི་ཏ་བཛྲ་ཙཏྟི་ས་མ་ཡ་ཧུམ་ཧྲིཧཐ་།
དེ་ནས་རྡོ་རྗེ་སེམས་དཔའ་རབ་བསྒོམས་པས་༎
རྡོ་རྗེ་སེམས་དཔའ་ཉིད་དུ་འགྱུར་༎
དེ་ཡི་སྔགས་ཀྱི་འབྲུ་བཤད་པ་༎
ཨོམ་ལ་སོགས་པ་གོང་བཤད་བཞིན་༎
བཛྲ་རྡོ་རྗེ་ཙིཏྟ་ཐུགས་སུ་བཅད་༎
ས་མ་ཡ་ནི་དམ་ཚིག་ཧུ~མམ་ནི་བདུད་རྩིར་སྡུད་༎
ཧྲིཧནི་རྟ་སྙིང་བཅུད་ལ་དབང་བྱེད་ཡིན་༎
ཐ་ནི་བདུད་རྩི་དམ་ཚིག་གསོ་བར་བྱེད་༎
ཀུན་ཀྱང་གཅིག་ཏུ་འདུས་པས་གསང་བར་བཤད་༎
དེ་ནས་བཏག་བཙག་བྱ་བ་ནི་༎
ཞིང་ཆེན་གཡང་གཞིའི་སྟེང་དུ་ནི་༎
ཐིག་ལེ་དགུ་པ་བྲི་བྱ་སྟེ་༎
ཞི་ཁྲོ་མ་མོའི་བསྙེན་པ་དྲང་༌༎
ཞིང་ཆེན་གཡང་གཞིའི་སྟེང་ལ་ནི་༎
ལྕགས་ཀྱི་གཏན་གཏུན་ཁ་སྤྲད་དེ་༎
ཡབ་ཡུམ་རྐང་པ་བསྣོལ་བར་དུ་༎
མཚན་མའི་རྣམ་ཤེས་ཡུལ་དང་བཅས་༎
ཆོས་དབྱིངས་ཨེའི་གཏུན་ཁུང་དུ་༎
མི་དམིགས་ཡེ་ཤེས་ཐོབ་པ་ཡིས་༎
སྣང་སྲིད་འཁོར་བའི་མཚན་མ་འཇིག་། སྟ་ན་སྒྲོལ་བའི་དཀྱིལ་འཁོར་དུ་༎
ཐབས་དང་ཤེས་རབ་གཉིས་མེད་པའི་༎
བདུད་རྩི་བྱང་ཆུབ་སེམས་སུ་སྦྱོར་༎
བདུད་རྩི་འཁྱྀལ་བའི་དཀྱིལ་འཁོར་དུ་༎
ཨོམ་ཨ་ཧུ~མམ་ཀྲ་ཧ་ན་ཏ་།
ཀྲ་ཧ་ན་ཏ་།
ཧ་ན་ཧ་ན་།
ཧུམ་ཕཏ་ཀྱིས་བཏག་། ཨོམ་ཨམ་གོང་དུ་བཤད་པ་བཞིན་༎
ཀྲ་ཧ་ན་ཏ་ན་རིམ་པས་༄༅༎
བཏག་། ཧ་ན་ཧ་ན་རྡུང་བའི་སྔགས་༎
མུ་ས་ལ་ཡིས་བསྲེ་ཞིང་སྦལ་༎
གསང་བའི་མཁའ་སྣོད་དེར་བླུགས་ལ་༎
རྒྱས་བཏབ་ཁྲོ་བོས་མཚམས་བཅད་ལ་༎
སྐུ་བཞི་རྫོགས་པའི་མཁའ་ལ་བཞག་། དེ་ཡང་དམིགས་ལ་བསྐྱིལ་ལ་ནི་༎
རྡོ་རྗེ་སོ་སོ་ལམ་ནས་བྱུང་ནས་ནི་༎
ཚལ་ཆེན་གནམ་ཞལ་མཁའ་ལ་དབབ་པར་བྱ་༎
ཨོམ་ཨ་ཧུ~མ་གི་བཞག་པ་ནི་༎
སྣོད་བཅུད་འཛིན་པ་གནམ་ཞལ་མཁའ་༎
ཞེས་གསུངས་སོ་༎
དེ་ནས་རྟགས་བྱུང་བསྐྱིལ་བའི་སྔགས་༎
ཨོམ་ཨམ་ཧུ~མ་སརྦ་པཉྩ་ཨ་མྲྀ་ཏ་ཀུན་ད་ལི་ཧུ~མ་ཧྲིཧཐ་།
བདུད་རྩི་འཁྱིལ་བའི་སྙིང་པོར་བཤད་༎
སོ་སོའི་མཁའ་ལ་བསྐྱིལ་ལ་ནི་༎
རྡོ་རྗེ་སོ་སོ་ལམ་ནས་བྱུང་ནས་ནི་༎
ཚལ་ཚོན་གནམ་ཞལ་མཁའ་ལ་དབབ་པར་བྱ་༎
ཨོམ་ཨ་ཧུམ་མ་ཧ་མེ་པྲ་བེ་ཤ་ཕེབས་ཕེབས་ཧུ~མ་ཧྲིཧཐ་།
བདུད་རྩི་འཁྱིལ་བའི་སྙིང་པོར་བཤད་༎
དེ་ནས་དངོས་གྲུབ་བླངས་ཏེ་མཆོད་པ་ནི་༎
ཆོས་དབྱིངས་ནམ་མཁའི་ཁམས་ན་བཞུགས་པ་ཡི་༎
ལྷུན་གྱིས་གྲུབ་དང་དུས་གསུམ་སངས་རྒྱས་མཆོད་༎
ཅེས་རྡོ་རྗེ་གསང་བ་ལས་ཀྱི་རྒྱུད་ལས་ལེའུ
བརྒྱད་པའོ་༎ ༎ རྡོ་རྗེ་གསང་བ་ལས་ཀྱི

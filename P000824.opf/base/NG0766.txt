༄༅༎ རྒྱ་གར་སྐད་དུ་། བོད་སྐད་དུ་། ཀུ
མ་ར་ཛ་སྐུ་མངོན་དུ་དབྱུང་བ་ཆེ་མཆོག
འཇིགས་བྱེད་ངན་སྔགས་ཀྱི་རྒྱུད་ཅེས་བྱ་བ་།
འཇིག་རྟེན་ཐར་བྱེད་ལ་ཕྱག་འཚལ་ལོ་༎
འདི་སྐད་བདག་གིས་ཐོས་པའི་དུས་གཅིག་ན་༎
རི་མ་ལ་ཡའི་རྩེ་མོ་གནམ་ལྕགས་ཀྱི་ཐོག
འབབ་པ་ཐོད་པ་དམར་ནག་གི་གཞལ་ཡས་ཁང
ན་༎ སྒྲོལ་བའི་གིང་དང་༌།
འཛིན་གིང་ཆེན་པོ་ཡབ་ཅིག་སྐུ་མཆོག་དམར་པོ་དང་༌།
སྲིང་མོ་ཆེན་མོ་རྟག་ཏུ་སྲོག་གཅོད་པ་ལ་དགའ་བའི་ཨེ་ཀ་ཛ་ཏི་དང་༌།
བདུད་ཕོ་མོ་མིང་སྲིང་གི་ཚོགས་ལ་ལ་ནི་འཛིན་གིང་བྱེད་།
ལ་ལ་ནི་སྒྲོལ་བའི་གིང་བྱེད་༎
མ་མོའི་ཚོགས་ནི་རོ་ལ་དགའ་ཞིང་དུར་ཁྲོད་ཀྱི་ཤ་ཟ་།
སྲོག་གཅོད་པ་ལ་དགའ་བའི་མ་མོ་རྣམས་དགྲ་བོའི་སྲོག་ལ་དབང་བྱེད་པར་བསྒོས་སོ་༎
དེའི་ཚེ་དེའི་དུས་ན་མ་མོ་ཨེ་ཀ་ཛ་ཏི་ལ་འཛིན་པའི་གིང་གཉིས་།
སྒྲོལ་བའི་གིང་བཅོ་ལྔས་བསྐོར་ཏེ་༎
སྒྲོལ་གིང་ཆེན་པོ་ཧུ་རི་ནི་དམ་ཚིག་གི་ཏིང་འཛིན་པར་བསྐོས་སོ་༎
ཧུ~མ་ཏི་ཀ་ཞེས་བྱ་བ་ནི་གཞན་གྱི་གཡུལ་ཟློག་པར་བསྐོས་སོ་༎
པ་ར་ཏ་རི་ཞེས་པ་ནི་བདུད་གཅོད་པར་བསྐོས་སོ་༎
ཀུན་ཏུ་རྒྱུ་ཞེས་བྱ་བ་ནི་སྲོག་གཅོད་པར་བསྐོས་སོ་༎
ཧུ་ཧུ་ཙེ་ཞེས་བྱ་བ་ནི་རྐུ་བར་བསྐོས་སོ་༎
པ་ཤ་ཀ་ཞེས་བྱ་བ་ནི་ལྷ་དང་འབྲེལ་བར་བསྐོས་སོ་༎
དུ་ན་པ་ལི་ན་ཞེས་བྱ་བ་ནི་ཕོ་ཉ་རུ་བསྐོས་སོ་།
ཁུ་ལེ་ལག་དགུ་ཞེས་པ་ནི་གསོད་པའི་ཁྲམ་ཐོགས་སུ་དབང་བསྐུར་རོ་༎
འགོང་པོ་སྤུན་བདུན་ནི་མགྱོགས་བྱེད་ལས་ཀྱི་གིང་བྱ་བར་བསྐོས་སོ་༎
འཛིན་གིང་གི་ཁ་བློན་པ་ནི་མ་མོ་དང
ལུས་དང་གྲིབ་མ་བཞིན་གནས་ཏེ་སྐོས་རྗེ་དྲང
དཀར་ཞེས་བྱའོ་༎ མོ་ཁྲོས་ན་ཕོ་བཅོས་དགོས་ཏེ་།
ལུག་ནག་པོ་ལྕགས་རུ་འམ་།
ཡང་ན་དཀར་པོ་དུང་རུ་ལ་དར་སྣ་ཚོགས་ཀྱིས་བརྒྱན་ལ་མདོས་ཀྱིས་བསྐང་ངོ་༌༎
ཕོ་ནན་ལྟར་ཁྲོས་ན་མོ་བཅོས་དགོས་ཏེ་༎
བྱ་ལུག་སྨུག་ནག་དང་༌།
བམ་མཚན་དང་ལྡན་པས་བསྐང་ངོ་༌༎
དེས་མ་སྐོངས་ན་གསལ་བའི་དམ་རྫས་དང་༌༎
གུ་རུའི་བྱང་ཆུབ་སེམས་ཀྱིས་བསྐང་ངོ་༌༎
དེ་ནས་ཐོད་པ་དམར་ནག་བདུད་ཕོ་མོ་རུ་བསྒྲུབ་པར་བྱའོ་༎
ངན་སྔགས་སྐུ་མ་ར་ཛ་སྐུ་མངོན་དུ་དབྱུང
བ་ཆེ་མཆོག་འཇིགས་བྱེད་ངན་སྔགས་ཀྱི་རྒྱུད་ལས
། གླེང་གཞིའི་ལེའུ་སྟེ་སྐབས་དང་པོའོ་༎  ༎ དེ་ནས་སྦྱིན་སྲེག་གི་ལེའུ་འདི་གསུངས་སོ་༎
དང་པོ་རྟགས་རྣམས་མོའི་བྱུང་བ་དང་༌༎
ཕོ་ལ་དགྲ་རྟགས་ཐོན་པར་བྱ་༎
དེ་ཡང་དང་པོ་ཡུངས་ཀར་༄༅༎
བསྣུན་༎
དེ་ནས་ཕུར་བུ་གནས་བདུན་གདབ་༎
དེ་ནས་ལིང་ག་མེ་ལ་བསྲེག་པར་བྱའོ་༎
དེའི་དྲག་སྔགས་ཡིག་འབྲུ་བཅུ་བདུན་པ་འདི་གསུངས་སོ་༎
གིང་ཀ་ར་གིང་ཀ་ར་།
རག་ཤ་རག་ཤ་། སྙིང་ལ་དྲལ་།
སྲོག་ལ་ཡམ་ཡམ་།
མ་མ་ར་མོ་རག་མོ་ཐུམ་ལིངས་།
སྲོ་ལ་ཡམ་ཡམ་ཛྭ་ལ་རམ་།
ལིང་ག་ཆ་གཉིས་བྱ་སྟེ་།
ཕོ་ལྟོར་དང་མོ་ལྟོར་དུ་བསྲེག་པར་བྱའོ་༎
སྔགས་ནི་ཕོ་རྐྱང་ལ་བཟླས་པར་བྱའོ་༎
མ་མོ་ལ་འབུལ་བའི་དུས་སུ་མོའི་སྔགས་རྣལ་དྲང་ངོ་༌༎
ཕོ་ནི་འདི་ཇི་བཞིན་ནོ་༎
དེ་ནས་གཏོར་མ་ནི་དགྲ་ངོས་འཕངས་ཉེ་བར་སྐྱེལ་ལོ་༎
འཛིན་གིང་ཆེན་པོ་ཡབ་ཅིག་སྐུ་མཆོག་དམར་པོ་དང་༌༎
འཁོར་གྱི་གིང་བརྒྱད་དང་བཅས་པ་ལ་འདིས་བསྟོད་དོ་༎
ཧུ~མ་།
ཡབ་ཅིག་སྐུ་མཆོག་དམར་པོ་ནི་༎
བཞུགས་ནི་ནམ་མཁའི་དཀྱིལ་ན་བཞུགས་༎
དབུ་ལ་གསེར་གྱི་རྒྱན་ཐོད་བཅིངས་༎
ཕྱག་ནི་ཐུགས་ཀྱི་དཀྱིལ་ནས་འབྱིན་༎
གཡུ་ཡི་མཆེ་བ་སྔོན་པོ་གཙིགས་༎
ཕྱག་ན་གཡུ་གྲི་སྔོན་པོ་བསྣམས་༎
ཡས་ཀྱི་མཆེ་གཙིགས་བྲང་གི་ལྷེང་རྣར་ཟུག་།
མས་ཀྱི་མཆེ་གཙིགས་སྨིན་མའི་ཁུགས་སུ་ཟུག་།
སྐུུ་ལ་ཞིང་ཆེན་གསར་རྙིང་གསོལ་༎
ཟས་སུ་པདྨའི་མམ་ས་ཟ་༎
སྐོམ་དུ་པདྨའི་རག་ཏ་ཐུང་༌༎
མམ་ས་བཞི་བརྒྱའི་ཁྲི་ལ་བཞུགས་༎
མ་མོ་བརྒྱ་ཡི་དབུས་ན་འགྱིང་༌༎
མཁའ་འགྲོ་ཀུན་གྱི་གཙོ་མོ་མཛད་༎
འཕྲ་མེན་རྣམས་ཀྱི་རྫོང་དང་བཅས་༎
ལྷ་ཆེན་བརྒྱད་ཀྱི་མགོ་བཅད་ནས་༎
བན་དྷ་བརྒྱད་ནི་རག་ཏས་བརྒྱན་༎
རུ་ཏྲ་བརྒྱད་ནི་འཁྲུལ་ཅིང་གསོལ་༎
དེ་ཡི་འཁོར་ན་ཅི་ཕན་ན་༎
མགྱོགས་བྱེད་ཆེན་པོ་སྲིན་པོ་ཤ་ཞུན་ཅན་༎
མང་ཀ་ལ་དང་ཤང་ཀ་ལ་༎
སྟག་ཆས་ཅན་དང་གཟིག་ཆས་ཅན་༎
སྔོ་ནག་གཟི་ཆེན་དགྲ་ལ་ཆོ་༎
གྲགས་པ་ཆེན་པོ་དགྲ་ལ་ཆོ་༎
བདུད་འདུལ་ཆེན་པོ་དགྲ་ལ་ཆོ་༎
ཆོ་ཆོ་ཤར་ནས་ཆུ་ཀུན་ཆོ་༎
ལྷོ་ནས་ཕོད་ཀུན་ཆོ་༎
ནུབ་ནས་དྲིད་རྩོད་དམར་ཀུན་ཆོ་༎
བྱང་ནས་ནིར་ཀུན་ཆོ་།
མཚམས་སུ་ཨག་ནེ་ཆོ་།
པ་ནེ་ཆོ་།
རམ་ན་ཆོ་།
ཛ་ལ་རམ་ཆོ་།
ཉ་ཏི་བ་ཏི་ཆོ་།
འཁར་ཏི་ཆོ་།
ཧ་ཏི་ཆོ་།
གཏུམ་པོ་ཡམ་ཡམ་།
སྒྲོལ་གིང་ཡམ་ཡམ་།
མ་རུ་རྩེ་ལས་ལ་ཡམ་ཡམ་།
དུ་ཡ་ཀྲི་ཏི་ས་མ་ཡ་ཡམ་ཡམ་།
གྲིང་ཀ་ར་གིང་ཀ་ར་།
རག་ཤ་རག་ཤ་། ཡག་ཤ་གྲི་བ་།
ཡག་ཤ་གྲི་བ་།
ཧ་ཧ་རུ་ལུ་ཧ་ཧ་རུ་ལུ་།
ཀར་མ་རག་ཤ་ཧྲིང་ཀར་མ་རག་ཤ་ཧྲིང་༌།
ཞེས་བསྐུལ་ན་ལས་མྱུར་དུ་བྱེད་པར་འགྱུར་རོ་༎
སྐབས་གཉིས་པའོ་༎  ༎ དེ་ནས་ཐོད་པ་དམར་པོའི་བཅའ་ཐབས་འདི་གསུངས་སོ་༎
གཙང་ཞིང་དར་བའི་ཐོད་པ་ལ་༎
གྲུ་གསུམ་བདུན་ནི་ཐོད་མཐའ་བསྐོར་༎
ཡ་རྐན་ཕོ་ལ་མར་རྐན་མོ་༎
གྲི་མོའི་སྙིང་ཆེན་གཤགས་ནས་ནི་༎
ཕོ་མོའི་འཁོར་ལོ་ལིང་ག་བྲི་༎
རྒྱུས་ཆེན་བཙེམས་ཏེ་ཐོད་པའི་ཁ་༎
མ་མོ་ཉིད་དམིགས་ཞལ་དུ་བཏབ་༎
དབང་བསྐུར་ལིང་ག་ཁར་བཅུག་གུར་ཕུབ་ཨེ་དབུས་བཞག་། འབྲུབ་ཁུང་བསྲེགས་པའི་ལིང་ག་ནི་༎
སྐོས་རྗེའི་ཡི་གེ་དགུ་པའི་སྐོར་༎
སྔོན་དམར་༄༅༎
སྐུད་པས་གདབ་ཕུར་གཉིས་ལ་གཏོད་༎
དེ་ནི་ཐོད་ནག་དྲུང་དུ་བཞག་། དེ་ནི་དགྱིང་དགུའི་འགྱིང་ཕུར་ཡིན་༎
གྲུ་གསུམ་ལིང་ག་ཨེ་དབུས་གདན་༎
དབང་བསྐུར་གྲུ་གསུམ་ལོགས་ལ་བཞག་། དེ་ལ་ཐོད་པ་བདུན་བདུན་བྲི་༎
དུར་ཁྲོད་མཚན་ངན་ཐོད་པ་ལ་༎
ལིང་ཀུན་སོལ་ཆེན་དམེ་ཁྲག་སྦྱར་༎
དེ་ཡིས་ནག་པོར་བྱུག་པར་བྱ་༎
ཉི་ཤུ་རྩ་ལྔ་ཕས་ཤར་ནས་༎
གྲུ་གསུམ་ལིང་ག་ཐོད་པར་གཞུག་། གིང་དགུ་རྦད་དེ་གཟེར་སྔགས་ཉུངས་ཀར་བསྣུན་༎
རྩ་དགུའི་ནུབ་མོ་ཕུར་གདབ་བསྲེག་། བཅོ་བརྒྱད་ཤར་ནས་ཞག་བདུན་བསྒྲུབ་༎
ཧུ~མ་བཛྲ་མཧ་ཡག་ཤ་མ་རུ་རྩེ་ཧུ~མ་ཡ་།
ཨོམ་བཛྲ་ཨ་པ་ཏ་ལོ་ཀི་ཏེ་ཡ་ན་མང་ཤོ་ཧྲི་ཤྟི་།
སྙིང་ཁ་ལ་རག་ཤ་། ག་དུ་ན་ག་དུ་ན་།
ཨེ་གེ་ནི་རྦད་།
ཏྲི་ཁ་རླངས་མ་རུ་ཏྲ་།
ཧུ~མ་ཏུ་ཐུམ་རུ་ལུ་རུ་ལ་མ་ཧིང་བྷྱོ་།
དེ་ཡི་གྲུབ་རྟགས་ཤར་བ་ནི་༎
ཤོ་ན་མང་པོ་གསོ་བ་དང་༌༎
སྐྱེས་པ་ཆས་བཟང་པོ་འདུུ་བའམ་༎
མཐའ་ཡི་མི་རུ་འོང་ཞིང་བསྒོ་བ་ཉན་།
ཁྲ་དང་སྤྱང་ཁུུ་སྲོག་ཆགས་གསོད་༎
རང་གི་བྲན་ཁོལ་ལས་བྱེད་ན་༎
འདི་དག་བཟང་བར་བཤད་པ་ཡིན་༎
བཙུན་པ་མང་པོ་བྱུང་བ་ནི་༎
མི་འགྲུབ་འཁོར་ལ་གཟན་པ་ཡིན་༎
འབད་རྩོལ་ཕྱང་སྟེ་ཐུགས་དམ་བསྐུལ་༎
དེ་ཡང་གསང་མདོས་ཙ་ར་དཀར་དམར་དང་༌༎
ཨུ་པ་དཀར་ནག་ཐུགས་དམ་བསྐང་༌༎
དགྲ་རྟགས་རྣམས་ནི་གཞན་དང་མཐུན་༎
མོ་ཡི་རྟོགས་ཀྱང་དེ་བཞིན་ནོ་༎
ཕོ་བསྒྲུབ་པའི་འཐེམས་༎
ན་མོ་རྟགས་འབྱུང་༌།
གྲུབ་ནས་ཕོ་མོ་ཉིན་མཚན་བཟླས་༎
མནན་པ་ཐོད་པ་ནག་པོ་རུ་༎
རྒྱ་གྲམ་ལམ་དུ་སྲོག་སྔགས་གཉིས་དང་འབྲིལ་བར་མནན་༎
ཕོ་མོའི་བར་དུ་ལིང་ག་འབྲེལ་བར་མནན་༎
རྣལ་འབྱོར་དམ་ཚིག་མ་ཉམས་ན་༎
ངེས་པར་མྱུར་དུ་འགྲུབ་པ་ཡིན་༎
གལ་ཏེ་མ་གྲུབ་དམ་ཅན་དེས་༎
དམ་ཚིག་གཉིས་པ་ཡིན་པར་ན་༎
རང་ཕུང་བརླག་པར་གདོན་མི་ཟ་༎
དེ་ཕྱིར་དམ་ཚིག་གཙོ་རུ་བླངས་༎
ཚེས་གཅིག་ཤར་ནས་བཅུ་བདུན་པར་༎
བར་ཆོད་བསལ་ཏེ་མ་མོ་འགྲུབ་༎
གྲུབ་རྟགས་གཞན་གཞུང་ཀུན་དང་མཐུན་༎
སྐབས་གསུམ་པའོ་༎།
། དེ་ནས་གིང་དགུ་གནད་ལ་དབབ་པ་འདི་གསུངས་སོ་༎
རབས་ཆད་ཐོད་པ་ཚན་ངན་ལ་༎
སྲོག་སྔགས་རིང་པོ་བྲི་བར་བྱ་༎
མཐོ་གང་གྲུ་བཞིའི་སྟེགས་བུ་བརྩིགས་༎
དེ་སྟེངས་གསང་ཕྱེ་ལས་བྱས་པའི་༎
འཛིན་གིང་མཐོང་གང་གཟུགས་བརྩིགས་ཏེ་།
སྲོགས་སྔགས་དེ་བཞིན་སྙིང་ཀར་གདགས་༎
རས་སམ་ཤོག་བུའི་འཕེན་བདུན་གདགས་༎
འཛིན་གིང་འོག་ཏུ་གིང་བརྒྱད་རང་སྔགས་གཞུག་། གིང་ཀ་ར་པ་ཏི་ཡ་།
ཏྲི་ཡམ་རག་ཤ་ཡ་ཏྲི་།
གུར་ན་ཏྲི་ཛ་།
པམ་ཏྲི་།
ཤོ་ན་ཏྲི་།
པ་ཏྲ་པ་ཏྲ་བྷྱོ་།
དེ་ནས་བྱང་ཤར་མཚམས་སུ་དོང་གྲུ་གསུམ་བྲུས་ལ་གཟུགས་བྱང་བཅུག་ལ་།
སྟེང་ནས་ཐོད་པས་དགབ་བོ་༎
མྀས་མི་རྙེད་པར་སྦས་ལ་གཞག་གོ་། སྐབས་བཞི་པའོ་༎  ༎
དེ་ནས་གིང་ཕོ་དགུ་མོ་དང་༄༅༎
བཅུ་།
སྤྱི་སྒྲུབ་དང་དགོས་སྒྲུབ་གཉིས་སུ་ཤེས་པར་བྱའོ་༎
དེ་ཡང་སྤྱི་སྒྲུབ་ནི་བསད་པ་ཞལ་གྱི་སྒྲུབ་ཐབས་སོ་༎
ཕོ་སྒྲུབ་ནི་འདི་ལྟར་ཤེས་པར་བྱའོ་༎
ཐོད་པ་འགལ་མ་འགལ་མ་བྲལ་བ་ལ་ཁ་སོ་ཁྲག་གིས་བྱུགས་ལ་༎
ནང་དུ་དགྲའི་ལིང་ག་གཞུག་། གཅན་གཟན་གྱི
ཁྲག་གིས་དམར་པོ་བྱུག་། བྱི་ཁྲའི་སྙིང་དང
སྤྱང་ཀུའི་སྙིང་དང་༌།
སྲིན་བྱའི་སྙིང་དང་༌།
འུག་པའི་སྙིང་དང་༌།
མི་གྲི་རུ་ཤི་བའི་སྙིང་དང་༌།
དེ་རྣམས་ཀྱི་ནང་དུ་གཟེར་སྔགས་བྲིས་ཏེ་།
ཕྱོགས་བཞི་རུ་སྙིང་གི་ནང་དུ་བཅུག་ལ་གདགས་སོ་༎
སྤྱི་གཙུག་སྙིང་ཆེན་ལ་མོ་སྔགས་འབྲེལ་བར་གདགས་སོ་༎
དེ་ནས་གསད་པའི་ལས་བྱའོ་༎
ཐ་མར་དགྲ་རྟགས་བྱུང་ནས་མནན་པའི་ལས་བྱའོ་༎
དེ་ནས་བདུད་ཆམ་ལ་དབབ་པའི་དྲག་སྔགས་འདི་གསུངས་སོ་༎
ཀུན་ཏུ་རྒྱལ་བ་ཞེས་བྱ་བ་༎
བདུད་གཅོད་པའི་གིང་༌།
འཆི་བ་ཐམད་ཅད་ཀྱི་བདུད་ཀྱི་བདུད་།
ཐམས་ཅད་ལ་གནོད་པར་སྦྱོར་བས་།
བདུད་ཐམས་ཅད་ཀྱི་སྲོག་ཀུན་ལས་རྒྱལ་བས་ཀུན་ཏུ་རྒྱལ་བ་།
ཐམས་ཅད་ཀྱི་སྲོག་དང་མདངས་འཕྲོག་པས་སྔོ་ནག
། གཟི་ཆེན་ཞེས་བྱ་བ་དེ་ལས་ཐ་མར
༎ དེ་སྲོག་གཅོད་པར་བསྐུལ་ལོ་༎
དེ་ཡི་མཚང་ཚིག་དྲག་སྔགས་བདུན་༎
རྒྱལ་པོའི་མཚོན་ཆ་འཁོར་བ་འདྲ་༎
སྐྱ་རེངས་ཟེར་ལ་གཏོར་མ་ནི་།
ཨ་མྲྀ་ཏ་དང་ཆང་དུ་སྦྱར་༎
དྲག་སྔགས་འདི་བཟླས་བདག་རྒྱལ་འགྱུར་༎
དགྲ་རྣམས་བརླག་པར་གནོད་མི་ཟ་༎
ཞེས་དྲག་སྔགས་བདུན་པ་འདི་སྨྲས་སོ་༎
གིང་ཀ་ར་པམ་ཏི་ན་ཛི་།
པ་ཏྲ་པ་ཏྲ་ཡམ་ཏྲམ་ཛ་།
ཡག་ཤ་ཡག་ཤ་སྲོག་ལ་ལྷ་།
མ་རེ་ཡམ་ཏི་ནྲི་ཛ་ཛ་།
ཀྲོ་ཏ་ནི་ནྲི་ཏྲོ་ཏ་ནི་།
བདུད་ཡ་ཡ་ཁྲག་ཏི་ཡམ་ཡ་།
གུར་ཏྲི་ལང་ཏྲི་ཡམ་ཛ་།
ཞེས་རྒྱུན་དུ་དྲང་ངོ་༌༎
ཞེས་གསུངས་པ་དང་༌།
གིང་རྣམས་ཡི་རང་བར་གྱུར་ཏོ་༎
ཀུ་མ་ར་ཆེ་མཆོག་འཇིགས་བྱེད་ཀྱི་རྒྱུད་ལས
སྐབས་ལྔ་པའོ་༎ ༎ ཀུ་མ་ར་ངན་སྔགས
ཆེ་མཆོག་འཇིགས་བྱེད་ཀྱི་རྒྱུད་ཅེས་བྱ་བ་རྫོགས
སོ་༎ ༎། བདག་འདྲའི་གཡར་དམ་ངན་སྔགས་སྙིང་པོ་དམ་པ་འདི་།
གུ་རུ་དེ་བ་ཙན་ཏྲའི་ཐུགས་མཛོད་ལས་ཞག་བདུན་བར་དུ་གཏན་ལ་ཕབ་༎
ཡིག་ཆུང་བསྒྲུབ་ཡིག་དང་བཅས་དྲགས་ལུང་༌༎
དམ་པར་མཐོང་སྟེ་གཏན་ལ་དབབ་༎
འཛམ་གླིང་དབུས་ན་ཤིན་ཏུ་དཀོན་༎
གཏད་པའི་གནས་མེད་གཏེར་དུ་སྦས་༎
སྐལ་མཆོག་ལས་རབ་ཅིག་དང་འཕྲད་པར་ཤོག་། གུ་རུ་འཕྲུལ་གྱི་གཤོག་རྒོད་རྩལ་དང་༌༎
རྡོ་རྗེ་ཡང་དབང་གཏེར་གྱིས་བསྒྱུར་ཞིང་ཞུས་ཏེ
གཏན་ལ་ཕབ་པའོ་༎ ༎ དམར་པོ་ལྕམ་དྲལ
གྱི་རྒྱུད་ཅེས་བྱའོ་༎
སྤྱིར་རྒྱུད་འདི་དམར་པོ་ལྕམ་དྲལ་དུ་སྒྲུབ་པའི་རྒྱུད་ཡིན་ཏེ་༎
ཐོད་པ་དམར་ནག་གསད་པ་ཞལ་གྱི་དཀྱིལ་འཁོར་གྱི་ཕོ་རྒྱུད་དུ་ཡང་འགྲོ་སྟེ་།
ཐོད་པ་དམར་ནག་གསད་པ་ཞལ་གྱི་དཀྱིལ་འཁོར་སྤ་དྲོ་སྐྱེར་ཆུར་སྦས་སོ་༎
འདིར་མ་སྨོས་སོ་༎
འདིར་དམར་པོ་ལྕམ་དྲལ་གྱི་བསྒྲུབ་ཐབས་ཆུང་ངུ་འདི་དང་༌།
ཕོ་མོ་ཁྲོས་ན་བསྐང་༄༅༎
ལུགས་འདི་ནི་གསལ་པ་ཡིན་ཏེ་།
གནད་ཤིན་དུ་ཆེའོ་༎

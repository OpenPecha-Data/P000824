དེ་བཞིན་ཆོས་རྣམས་ཐམས་ཅད་ཀུན་༎
སེམས་ཅན་ཀུན་གྱི་རྒྱུད་ལ་གནས་༎
ཡེ་ནས་སངས་རྒྱས་རྒྱུ་ཡིན་ཀྱང་༌༎
བསྒོམ་བྱ་སྒོམ་བྱེད་ཐབས་ཀྱིས་བསྒོམ་༎
རིམ་བཞིན་ཉམས་སུ་མ་བླངས་ན་༎
འབྲས་བུ་ཀ་དག་ག་ལ་ཐོབ་༎
ཡེ་ཤེས་རང་ངོར་གནས་གྱུར་ཀྱང་༌༎
འཁྲུལ་འཁོར་རིམ་པར་མ་གཅུན་ན་༎
ཡུལ་སྣང་བཞི་ལ་འཆར་མི་ནུས་༎
དེ་ལྟར་ཤར་བའི་ཡེ་ཤེས་དེ་༎
ངོ་བོ་རིག་ཐོག་དོན་འཕྲོད་ན་༎
གང་ཤར་སྦྲུལ་མདུད་བཞིན་དུ་གྲོལ་༎
ཤར་གྲོལ་དུས་མཉམ་འཛིན་པ་བྲལ་༎
རིག་པ་རྟོག་ཚེ་འཛིན་པ་གྲོལ་༎
ཀུན་འབྱུང་སྲིད་རྩ་རྟོགས་པས་གྲོལ་༎
ཤེས་པ་ཀློད་པས་གནད་རྣམས་གྲོལ་༎
གནས་ལུགས་བཅུན་པས་རང་ངོ་ཤེས་༎
ཀྱེ་མ་ཀྱེ་མ་རིག་མཆོག་རྣམས་༎
ཀུན་ཏུ་བཟང་མོ་ཀློང་གསལ་གྱི་༎
གསང་བ་ཡང་གསང་བླ་མེད་ཀྱི་༎
དགོངས་པ་མཐའ་རུ་ཕྱིན་པའི་ཕྱིར་༎
སངས་རྒྱས་གནད་རྣམས་གཅིག་ཏུ་དྲིལ་༎
ཟབ་མོ་དགོངས་པའི་ཡང་བཅུད་འདི་༎
ཉམས་སུ་འདི་ལྟར་རང་བཞིན་ལོངས་༎
བླ་མ་མཚན་ཉིད་ལྡན་པ་ནི་༎
བློ་ཚེ་ཁོག་ཡངས་རང་རྒྱུད་དུལ་༎
བརྩེ་བའི་སེམས་ལྡན་རང་སྣང་དག་། གནས་ལུགས་རྟོགས་པ་ཁོང་དུ་ཆུད་༎
ཤེས་རབ་རྒྱུད་སྨིན་དབང་པོ་དངས་༎
ཡོ་བྱད་རྫས་འཛོམ་སྣང་བ་འགྱུར་༎
དེ་ལྟ་བུ་ཡི་བླ་མ་ཡིས་༎
མཚན་ཉིད་ལྡན་པའི་སློབ་མ་ལ་༎
དབང་ཁྲིད་དམ་པ་རིམ་བཞིན་དབོག་། མཚན་ཉིད་ལྡན་པའི་སློབ་མ་ནི་༎
ལེགས་པ་འདི་ལྟར་བརྟག་པར་བྱ་༎
གསང་སྔགས་སྙིང་པོའི་དོན་འདི་སྟོན་པ་ལ་༎
སྣོད་ཀྱི་དམ་པ་བསྟན་པ་མཆོག་ཏུ་གཅེས་༎
སྣོད་ཀྱི་མཚན་ཉིད་འདི་ལྟ་སྟེ་༎
དམ་ཚིག་གཙང་ལྡན་དག་སྣང་ཆེ་༎
དུག་ལྔའི་ཤུགས་ཆུང་བློ་ཁོག་ཡངས་༎
དད་ལྡན་སྙིང་རྗེ་གཏོང་ཕོད་ཆེ་༎
རྒྱུད་དལ་སྡིག་འཛེམ་དབང་པོ་རྣོ་༎
གསང་ཐུབ་ཉམས་ལེན་བརྟུལ་ཞུགས་ཆེ་༎
སྐྱོ་ཤས་སྡུག་སྲན་སྙིང་རུས་ལྡན་༎
རང་རྒྱུད་དུལ་ཞིང་སྙིང་རྗེར་ལྡན་༎
དེ་ལྟ་བུ་ཡི་སློབ་གྲོགས་མཆེད་༎
གསང་ཇགས་སྙིང་པོའི་སྣོད་དུ་རུང་༌༎
འགྲོ་བ་འདྲེན་པའི་གྲུ་ཆེན་མཆོག་། སྣོད་དང་མི་ལྡན་སློབ་མ་ནི་༎
ཤེས་ཆུང་ཁ་སོང་སྟོང་སྐད་ཆེ་།
ཁ་མཁས་ལག་དམ་གཡོ་ཟོག་ཆེ་༎
ཇ་མའི་གསུང་གཅོག་དྲིན་དུ་རྩོད་༎
ཡོན་ཏན་མི་མཐོང་སྐྱོན་རྣམས་འདོགས་༎
ཇ་མ་དམན་ནས་རང་ལ་བསྟོད་༎
དོན་དམ་ཚིག་དང་ཉམས་ལེན་འཆལ་༎
སློབ་མ་མ་བརྟགས་སློབ་དཔོན་དགྲ་༎
ཉམས་སུ་མི་ལེན་གང་ཟག་ལ་༎
རྫོགས་པ་ཆེན་པོ་འདི་དག་ནི་༎
དོན་དམ་གདམས་པ་བསྟན་མི་བྱ་༎
སྣོད་ངན་རྣམས་སུ་ཇུག་པ་ལ་༎
སྣོད་ཆག་བཅུད་འབོ་དམྱལ་བར་ལྟུང་༌༎
སྣོད་ངན་རྣམས་ལ་དོན་འདི་སྦོས་༎
ས་མ་ཡ་།
རྒྱ་རྒྱ་རྒྱ་།
ཀུན་ཏུ་བཟང་མོ་ཀློང་གསལ་ཉི་མའི་གསང་རྒྱུད་ལས་།
གདམས་པ་ཉམས་སུ་བླངས་པ་གལ་ཆེ་བས་།
ཇ་མ་མཚན་ཉིད་དང་ལྡན་པ་ཡིས་།
སློབ་མ་སྣོད་དང་ལྡན་མི་༄༅༎
ལྡན་བརྟག་པའི་ལེའུ་སྟེ་བཅུ་པའོ་༎།
ཆོས་དབྱིངས་བཟང་མོས་བཤད་དུ་གསོལ་༎
桌面 ། ཀྱེ་ཧོ་འདུས་པའི་འཁོར་ཚོགས་ཉོན་༎
སྣོད་བཅུད་ལྡན་པའི་དཔོན་སློབ་རྣམས་༎
གདམས་པ་ཉམས་སུ་ལེན་པ་ལ་༎
གནས་ཀྱི་ཁྱད་པར་གལ་ཆེ་བས་༎
ལེགས་པར་མཚན་ཉིད་བརྟག་པ་གཅེས་༎
བཀྲ་ཤིས་བྱིན་ཆགས་ཡོན་ཏན་འབྱུང་བའི་ས་༎
གྲུབ་ཐོབ་གོང་མ་རྣམས་ཀྱི་ཞབས་ཀྱིས་བཅགས་པ་ཡི་༎
གངས་ཁྲོད་རི་རྩེ་དུར་ཁྲོད་དམ་༎
ཤིན་ཏུ་དབེན་ལ་དྭངས་ཤིང་མཐོ་བའི་སར་༎
སྐལ་ལྡན་སྐྱེས་བུས་ཉམས་སུ་ལེན་པའི་གནས་༎
ཡོ་བྱད་འཛོམ་ཞིང་མི་རྒོད་གཙེ་བ་མེད་༎
དེ་ལྟ་བུ་ཡི་གནས་ཉིད་བསྟེན་པར་བྱ་༎
ཀུན་ཏུ་བཟང་མོ་ཀློང་གསལ་འབར་བ་ཉི་མའི་གསང་རྒྱུདུ་ལས་༎
གནས་བརྟག་པའི་ལེའུ་སྟེ་བཅུ་གཅིག་པའོ་༎།
། ཨོམ་ཨཧཧུཏ྄།
རྒྱ་རྒྱ་རྒྱ་།
ཀྱེ་ཧོ་འདུས་པའི་འཁོར་ཚོགས་ཉོན་༎
གསང་སྔགས་སྙིང་པོ་ཉམས་སུ་ལེན་པ་ལ་༎
དུས་ཀྱི་མཚན་ཉིད་རིམ་པ་བསྟན་པར་བྱ་༎
བདག་གཞན་གནས་རྐྱེན་འཛོམ་པ་དང་༌༎
དུས་ཚོད་ཚེས་གྲངས་ཡར་ངོ་ལ་༎
ཚེས་བརྒྱད་བཅོ་ལྔ་སྟོང་གི་དུས་།
ཁྱད་པར་ཐོད་རྒལ་དབང་ཁྲིད་ངོ་སྤྲོད་ནི་༎
དབྱར་མ་སྟོན་དང་དགུན་ཆུང་དཔྱིད་ཀྱི་དུས་༎
ཟེར་གཉིས་དུས་ནི་མཆོག་ཏུ་བཤད་པ་ཡིན་༎
དེ་སྒོ་ཡུལ་བདག་གཞན་རྐྱེན་བྲལ་བའི་དུས་༎
གསང་བ་ཡང་གསང་ཉམས་སུ་ལེན་པའི་དུས་༎
ཡང་གསང་དོན་འདི་ཉམས་སུ་ལེན་པ་ལ་༎
གསང་ཇགས་དབང་ལ་མ་བརྟེན་འགྲུབ་པར་ག་ལ་འགྱུར་༎
དཔེར་ན་གཉེན་པ་ལག་སྐྱ་མེད་པ་ལྟར་༎
གྲུ་ཡིས་ཕ་རོལ་བགྲོད་པར་ག་ལ་འགྱུར་༎
སྤྲོས་བཅས་ཕྱི་ཡི་བུམ་དབང་དང་༌༎
སྤྲོས་མེད་ནང་གི་གསང་དབང་དང་༌༎
རབ་ཏུ་སྤྲོས་མེད་ཤེས་རབ་ཡེ་ཤེས་དབང་༌༎
ཤིན་ཏུ་སྤྲོས་མེད་ཚིག་དབང་རིན་པོ་ཆེ་༎
སྣོད་ལྡན་བུ་ལ་བསྐུར་ཕྱིར་རིམ་པར་བསྟན་༎
དབང་དང་དུས་ཀྱི་ལེའུ་སྟེ་བཅུ་གཉིས་པའོ་༎།
།桌面 ། ཀྱེ་ཧོ་འདུས་པའི་འཁོར་ཚོགས་ཉོན་༎
གསང་བ་ཡང་གསང་སྙིང་པོའི་བཅུད་ཉིད་སྟེ་༎
ནོར་འཁྲུལ་མེད་པ་ཉམས་སུ་ལེན་པ་ལ་༎
ཡོ་བྱད་ཕུན་སུམ་ཚོགས་པ་ཤིན་ཏུ་གཅེས་༎
སྔ་མ་མཚན་ཉིད་ལྡན་ཞིང་རྒྱུ་དྲུག་ཚང་༌༎
སློབ་གྲོགས་སྣོད་ལྡན་རྒྱུད་དྲུག་ལྡན་པ་ལ་༎
གནས་དུས་ཡུལ་རྐྱེན་བྲལ་བ་དང་༌༎
མེ་ཏོག་དབང་ཡོན་གཏོར་ཚོགས་དང་༌༎
ཉམས་ལེན་དུས་སུ་ཁམས་ཀྱི་རྟེན་གསོང་གྣལ་༎
དབང་རྫས་རོལ་མོ་སྒྲ་སྙན་ཡིད་འོང་བཅས་༎
དེ་ལྟར་ཡོ་བྱད་ཐམས་ཅད་ཚོགས་གྱུར་ན་༎
བསམ་གཏན་འཕེལ་ཞིང་བརྟན་པ་མྱུར་དུ་ཐོབ་༎
མཚན་ལྡན་རྫས་བྲལ་རྐྱེན་དབང་ཉིད་དུ་གྱུར་༎
ཅེས་སོ་༎
ཡོ་བྱད་ཀྱི་རྫས་བསྟན་པའི་ལེའུ་སྟེ་བཅུ་གསུམ་པའོ་༎།
།桌面 ། ཀྱེ་ཧོ་འདུས་པའི་འཁོར་ཚོགས་ཉོན་༎
གསང་སྔགས་ཕྱི་ནང་བར་གསུམ་དང་༌༎
ཡང་གསང་ཐིག་ལེ་ཉག་གཅིག་ཏུ་༎
ཐམས་ཅད་དྲིལ་ནས་སྙིང་པོའི་བཅུད་༎
ཉམས་༄༅༎
སུ་འདི་ལྟར་ལེན་པར་བྱ་༎
ཡོན་ཏན་འབྱུང་བའི་གནས་ཉིད་དུ་༎
ནང་ཚངས་ཅན་གྱི་སྟན་ལ་ནི་༎
མཉམ་བཞག་སྐྱིལ་མོ་ཀྲུང་དུ་བྱ་༎
ལུས་ངག་ཡིད་གསུམ་སྔོན་འགྲོ་ནི་༎
མི་རྟག་སྙིང་རྗེ་བྱམས་སེམས་སྒོམ་༎
སྟོང་ཉིད་སྙིང་རྗེའི་ངང་ཅན་དེས་༎
སེམས་ཅན་ཀུན་ལ་བརྩེ་བར་བྱ་༎
ཡང་ཡང་སེམས་སྦྱང་མི་རྟག་བསྒོམ་༎
དེ་ཡང་ཇོན་དུ་འགྲོ་བ་གཅེས་༎
ཉམས་ལེན་ཉིད་ཀྱི་རྩ་བ་ནི་༎
གདམས་པ་སྦྱོར་དངོས་མཇུག་གསུམ་མོ་༎
སྦྱོར་བ་གོང་དུ་བསྟན་ནས་ཀྱང་༌༎
དངོས་གཞི་འདི་ལྟར་བཤད་པར་བྱ་༎
ལུས་ནི་མ་རིག་རྒྱུས་བསྐྱེད་ཕྱིར་༎
རིགས་དྲུག་ས་བོན་ཉིད་དུ་གནས་༎
སྤྱི་བོ་མགྲིན་པ་སྙིང་ག་དང་༌༎
ལྟེ་བ་གསང་གནས་རྐང་མཐིལ་དྲུག་། ཨ་ཏྲི་ནྲྀ་སུ་པྲེ་དུ་དྲུག་གནས་སོ་།
ཁ་དོག་དཀར་མཐིང་ལྗང་གུ་དང་༌༎
སེར་པོ་དམར་ནག་དུད་ཁ་དུག་། ས་བོན་དྲུག་པོ་མ་དག་པས་༎
རྒྱུན་དུ་རིགས་དྲུག་འཁོར་བ་འཁྱམས་༎
ས་བོན་དེ་དྲུག་སྦྱང་སླད་དུ་༎
རིག་པ་སྐུ་གསུམ་དངོས་ཡིན་ཕྱིར་༎
སྐུ་གསུམ་ཡི་གེ་གསུམ་དུ་གནས་༎
ཡི་གེ་རྩལ་སྦྱང་རུ་ཤན་དབྱེ་༎
དབྱེ་བ་དངོས་ནི་འདི་ལྟར་རོ་༎
བདག་ཉིད་ཐ་མལ་པ་ཡི་ལུས་༎
གནས་དྲུག་ཡིག་དྲུག་གསལ་བར་བསྒོམ་༎
བདག་ཉིད་སྤྱི་གཙུག་ཨོམ་དཀར་བསྒོམ་༎
མགྲིན་པར་ཨཧདམར་སྙིང་གར་ཧུ¿་མཐིང་བསྒོམ་༎
ཡི་གེ་གསུམ་ལ་ཡེ་ཤེས་མེ་༎
དཀར་དམར་མཐིང་ག་གསུམ་འབར་བས་༎
རིགས་དྲུག་ས་བོན་དྲུག་པོ་དང་༌༎
ལུས་ངག་ཡིད་གསུམ་སྡིག་སྒྲིབ་དང་༌༎
མ་རིག་པ་ཡི་བག་ཆགས་རྣམས་༎
གཞོབ་ཏུ་ཐུལ་དུ་བསྲེག་པར་བསྒོམ་༎
ཨོམ་ཨཧཧུམ་གསུམ་བདུན་འབུམ་བཟླས་༎
དེ་ལྟར་སུ་ཡིས་བྱས་པའི་མི་༎
ལུས་ངག་ཡིད་གསུམ་རུ་ཤན་ཕྱེད་༎
རིགས་དྲུག་འཁོར་བའི་སྐྱེ་སྒོ་ཆོད་༎
ཐུན་མོང་མཆོག་ལ་སྦྱོར་བར་ནུས་༎
ས་མ་ཡ་།
ཀློང་གསལ་འབར་མ་ཉི་མའི་གསང་རྒྱུད་ལས་།
ཨོམ་ཨཧཧུཏ྄་རྩལ་སྦྱང་བའི་ལེའུ་སྟེ་བཅུ་བཞི་པའོ་༎།
རིག་པ་ཡེ་ཤེས་གཉིས་སུ་མེད་༎
། ཨ་ཧོ་འདུས་པའི་འཁོར་ཚོགས་ཉོན་༎
དངོས་གཞི་ཟག་མེད་ཡེ་ཤེས་འདི་༎
རྒྱུད་ལ་བརྟེན་ཅིང་ལྟ་འདོད་ན་༎
ཉན་ཐོས་ཞི་བའི་ལྟ་སྟངས་ཀྱིས་༎
ལུས་ངག་ཡིད་གསུམ་རྣལ་དུ་དབབ་༎
ལུས་ནི་རྣམ་སྣང་ཆོས་བདུན་རྟེན་༎
ཕྱག་རྒྱ་མཉམ་བཞག་སྐྱིལ་ཀྲུང་བཅས་༎
གཞུང་བསྲང་མགྲིན་དགུག་མཇིང་པ་དགྱེ་༎
བསྒུལ་བསྐྱོད་མི་བྱ་ལྷན་ནེར་གནས་༎
ངག་ནི་སྨྲ་བ་རྒྱུན་བཅད་ནས་༎
སྒྲ་སྐད་གང་ཡང་མི་བྱའོ་༎
སེམས་ནི་དྲན་གསལ་མི་སྤྲོ་ཞིང་༌༎
མིག་གཉིས་སྣ་ཡི་རྩེ་ལ་གཏད་༎
སྣ་ཡང་སེམས་ཀྱི་རྩེ་ལ་གཏད་༎
གཅིག་ཏུ་དྲིལ་ལ་མཉམ་པར་གཞག་། དེ་ལྟར་ཉན་ཐོས་ཞི་བ་ཡི་༎
ལྟ་སྟངས་ཉིད་ཀྱིས་ལུས་ངག་ཡིད་༎
རྣལ་དུ་ཕབ་སྟེ་བསྒོམ་པའི་ཐབས་༎
ཡང་དག་པ་ནི་དེ་ལྟར་རོ་༎
桌面 ཡང་གཅིག་འདུས་པའི་འཁོར་ཚོགས་ཉོན་།
ཁྲོ་བོ་ཉིད་ཀྱི་ལྟ་སྟངས་ཀྱིས་༎
ལུས་ངག་ཡིད་གསུམ་རྣལ་དབབ་༄༅༎
ཅིང་༌༎
རྣམ་པ་གསུམ་དུ་ཤེས་པར་བྱ་༎
སུས་ཀྱང་གཡོ་འགུལ་མེད་པར་འགྱིང་༌༎
རི་བོ་ལྟ་བུར་བརྟན་པར་བྱ་༎
ནམ་མཁའ་ལྟ་བུར་ཁྱབ་པར་བྱ་༎
རྒྱ་མཚོ་ལྟ་བུར་གང་བར་བྱ་༎
ངག་ནི་ཁྲོ་བོའི་གད་རྒྱངས་ཚུལ་༎
ཧ་ཧ་ཧི་ཧི་ཧུམ་དང་བཅས་༎
ཕཏ་དང་བཅས་པ་བརྗོད་པར་བྱ་༎
སེམས་ནི་མིག་གི་ནང་དུ་གཏད་༎
མིག་གཉིས་བར་སྣང་དབྱིངས་སུ་བགྲད་༎
མི་འགུལ་བར་ནི་མདུང་ཚུགས་གཏད་༎
རྣམ་རྟོག་ཐམས་ཅད་ཟིལ་གྱིས་གནོན་༎
གསལ་སྟོང་ཆེན་པོའི་ཉམས་སྣང་འཆར་༎
ཐུན་མོང་མཆོག་ལ་སྦྱོར་པར་འགྱུར་༎
ས་མ་ཡ་།
རྒྱ་རྒྱ་རྒྱ་༎ ཨ་ཧོ་འདུས་པའི་འཁོར་ཚོགས་ཉོན་༎
ཉན་ཐོས་ཉིད་ཀྱི་ལྟ་སྟངས་ཀྱིས་༎
ལུས་ངག་ཡིད་གསུམ་རྣལ་དབབ་ཅིང་༌།
ཁྲེགས་ཆོད་ཉིད་ཀྱི་དངོས་གཞིའོ་༎
ལུས་ནི་མི་འགུལ་དལ་བར་བྱ་༎
ངག་ནི་མི་སྨྲ་རང་སར་བཞག་། སེམས་ནི་མི་སྤྲོ་རང་སར་ཀློད་༎
མིག་གཉིས་ཟིམ་བུ་སེམས་ལ་གཏད་།
ཁ་ནི་ཡུད་ཙམ་གདངས་པ་ལ་༎
སོ་ཡི་བར་དུ་ནས་ཐར་ཙམ་༎
སྒོ་གསུམ་རླུང་གིས་དལ་བ་ལ་༎
ཡིད་ཙམ་ཕྱིར་ལ་འདུར་བའོ་༎
དེ་ལྟར་ཡུན་དུ་ཡང་ཡང་སྦྱངས་༎
དེ་ནས་རྟོག་པ་རྩད་གཅོད་པ་༎
རྣམ་རྟོག་བླ་ཕྱི་དབུས་གསུམ་ནི་༎
གཟུགས་དང་ཁ་དོག་ཇི་ལྟར་འདུག་། དང་པོ་བྱུང་ས་གང་ནས་བྱུང་༌༎
བར་དུ་གནས་ས་གང་ན་གནས་༎
ཐ་མར་འགྲོ་ས་གང་དུ་འགྲོ་༎
སྐྱོན་དང་ཡོན་ཏན་ཅི་འདྲ་འདུག་། ལེགས་པར་བརྟག་ཅིང་ཡང་ཡང་བསྒོམ་༎
དེ་ལྟར་བསྒོམ་པས་རྣམ་རྟོག་ཀུན་༎
ཐམས་ཅད་ལུས་དང་སེམས་ལས་བྱུང་ས་རུ་༎
ལེགས་པར་ཐག་བཅད་སེམས་སུ་དྲིལ་༎
ལུས་འདི་མ་རིག་རྒྱུས་བསྐྱེད་པས་༎
སེམས་ཀྱི་གནས་ས་རྩལ་དུ་འདོད་༎
སེམས་མེད་ལུས་འདི་ཅི་འདྲ་བརྟག་། བེམས་པོ་འདྲ་བར་ཐག་ཀྱང་བཅད་༎
སེམས་སྟོང་ཐོག་མཐའ་སེམས་དང་སྦྱར་༎
ལུས་མེད་སེམས་འདི་ཅི་འདྲ་བརྟག་། རླུང་དང་ནམ་མཁའ་ངོས་ཡང་བཟུང་༌༎
སེམས་སུ་ཐག་བཅད་ཚར་རྗེས་སུ་༎
རྣམ་རྟོག་ཐམས་ཅད་སེམས་ལ་སྦྱར་༎
སེམས་དང་རྣམ་རྟོག་གཅིག་ཏུ་དྲིལ་༎
དེ་ནས་སེམས་ཀྱི་བྱུང་ས་དང་༌༎
གནས་ས་འགྲོ་ས་འགྲོ་མཁན་དང་༌༎
གཟུགས་དང་ཁ་དོག་དངོས་པོ་དང་༌༎
སྐྱོན་དང་ཡོན་ཏན་ཅི་འདུག་བརྟག་། ཡང་ཡང་དམིགས་པ་གཏད་ཅིང་བསྒོམ་༎
སེམས་ལ་བྱུང་ས་མ་རྙེད་ན་༎
སེམས་ཉིད་སྟོང་པར་ཐག་ཀྱང་བཅད་༎
སྟོང་པ་ངོས་བཟུང་བྲལ་བ་དེ་༎
ཆོས་ཀྱི་སྐུ་རུ་ངོ་ཡང་སྤྲད་༎
རྒྱུན་དུ་དེ་ལ་གནས་པར་བྱ་༎
དེ་ནས་སེམས་ལ་གནས་པ་ནི་༎
ཡོད་དམ་བྱས་ན་དངོས་པོ་སྟོང་༌༎
མེད་དམ་བྱས་ན་རྟོག་བྱེད་གསལ་༎
སྟོང་གསལ་ངོས་བཟུང་བྲལ་བ་དེ་༎
ལོངས་སྤྱོད་རྫོགས་པའི་སྐུ་རུ་ནི་༎
སྟོང་གསལ་འགག་མེད་ངོ་ཡང་སྤྲད་༎
རྒྱུན་ཏུ་དེ་ཉིད་ངང་གནས་བྱ་༎
དེ་ནས་སེམས་ཀྱི་འགྲོ་ས་ནི་༎
མེད་དོ་བྱས་ན་ཡོད་པ་སེམས་༎
དགེ་བཅུ་སྤྱད་པས་ཐར་པ་ཐོབ་༎
མི་༄༅༎
དགེ་སྤྱད་པས་ངན་སོང་ལྷུང་༌༎
དེ་ལྟར་ལེགས་ཉེས་ལས་རྣམས་ཀུན་༎
སེམས་ཀྱིས་བྱས་པ་གང་དུ་འགྲུབ་༎
དེ་ནས་སྤྲུལ་པའི་སྐུ་དང་འདྲ་༎
ད་ལྟའི་ཤེས་པ་སྐད་ཅིག་ལ་༎
སེམས་དང་དྲན་བསམ་དཔག་མེད་འཆར་༎
སེམས་ཀྱིས་སེམས་ལ་ཕར་བལྟས་པས་༎
ཐོགས་མེད་དངོས་པོར་མ་གྲུབ་པས་༎
འགྱུ་བ་དྭངས་སངས་བསེར་བུ་འདྲ་༎
དེ་བཞིན་སེམས་ཀྱི་མིང་དང་གཟུགས་།
ཁ་དོག་སྐྱེས་མཆེད་བཅས་པ་ནི་༎
འགྲོ་བྱ་འགྲོ་བྱེད་མཁན་པོ་མེད་༎
དེས་ན་སེམས་ཉིད་སྐྱེ་འགག་མེད་༎
སྤྲུལ་པའི་སྐུ་དང་ངོ་ཡང་སྤྲད་༎
དེ་ལྟར་སྐུ་གསུམ་སེམས་ལ་འཆར་༎
སེམས་ལ་ངོས་གཟུང་མེད་པ་དེ་༎
ངོ་བོ་སྟོང་པ་ཆོས་ཀྱི་སྐུ་༎
སེམས་ཀྱི་རྟོག་བྱེད་གསལ་བས་ན་༎
རང་བཞིན་གསལ་བ་ལོངས་སྤྱོད་རྫོགས་༎
སེམས་ཀྱི་རྩལ་སྣང་ཐོགས་མེད་འགྱུ་༎
ཐུགས་རྗེ་ཀུན་ཁྱབ་སྤྲུལ་པའི་སྐུ་༎
སྐུ་གསུམ་རང་བཞིན་བྱང་ཆུབ་སེམས་ཉིད་ཡིན་༎
གསལ་སྟོང་འགག་མེད་ངང་དུ་ནི་༎
བཅོས་བསླད་མེད་པར་ལྷན་ནེ་བ་༎
གཡོ་འགུལ་མེད་པ་ཝ་ལེ་བ་༎
བོ་ཟག་མེད་པ་མེ་རེ་བ་༎
གསལ་སྟོང་མེད་པར་འཁྱིལ་ལེ་བ་༎
ལྷན་ནེ་ཁྱབ་བེ་མེ་རེ་བ་༎
ས་ལེ་སིང་ངེ་ཧྲིག་གེ་བ་༎
ཐ་ལེ་ཁྱུག་གེ་ཁྲོལ་ལེ་བ་༎
འབོལ་ལེ་ཤིག་གེ་ངང་ལ་གནས་༎
དེ་ལྟར་བྱས་པ་མེད་པ་དེ་༎
རང་བྱུང་རང་ཤར་རང་གྲོལ་ཉིད་༎
རྣམ་རྟོག་སེམས་སུ་ངོ་སྤྲད་པས་༎
སེམས་ཀྱི་ངོ་བོ་སྟོང་པར་རྟོགས་༎
སྟོང་པ་གསལ་བ་ངོ་སྤྲད་ནས་༎
སྟོང་གསལ་གཉིས་མེད་དོན་ཀྱང་རྟོགས་༎
གཉིས་མེད་རང་གྲོལ་ངོ་སྤྲོད་པས་༎
ཐམས་ཅད་འཛིན་པ་མེད་པར་རྟོགས་༎
དུག་ལྔ་ཉིད་ཀྱང་རང་སར་གྲོལ་༎
ཚོགས་དྲུག་ཉིད་ཀྱང་རང་སར་གྲོལ་༎
ཕྱི་ནང་ཀུན་རྟོག་ཡེ་སྟོང་གྲོལ་༎
རང་གྲོལ་ཡིན་པས་གཉེན་པོ་མེད་༎
ཡེ་གྲོལ་ཡིན་པས་དཔྱད་གཞི་མེད་༎
གཅེར་གྲོལ་ཡིན་པས་མཐོང་སར་ཡལ་༎
ཡང་གྲོལ་ཡིན་པས་འབད་རྩོལ་ཟད་༎
རང་ངོ་ཤེས་པས་རང་སར་གྲོལ་༎
སྣ་ཚོགས་རིག་པའི་རྩལ་ཡིན་ཕྱིར་༎
རིག་པ་ཉིད་ཀྱང་རང་སར་གྲོལ་༎
སྟོང་པ་ཐིག་ལེ་ཉག་གཅིག་ཡིན་༎
ཉག་གཅིག་འཁོར་འདས་ཀུན་གྱི་གཞི་༎
གཞི་ཡང་གསལ་སྟོང་ངང་དུ་གྲོལ་༎
གསལ་སྟོང་ཆོས་རྣམས་ཀུན་གྱི་གཞི་༎
གཞི་ཡང་ཕྱོགས་རིས་འཛིན་པ་བྲལ་༎
ངང་ཉིད་འདི་ལ་རྒྱུན་དུ་གནས་༎
ཞེས་སོ་༎
ཏུ་བཟང་མོ་ཀློང་གསལ་ཉི་མའི་གསང་རྒྱུད་ལས
ཀློང་གསལ་འབར་མ་ཉི་མའི་གསང་རྒྱུད་ལས་།
གཞི་ཁྲཻགས་ཆོས་ཀྱི་ལེའུ་སྟེ་བཅོ་ལྔ་པའོ་༎།
།  ། ཨ་ཧོ་འདུས་པའི་འཁོར་ཚོགས་ཉོན་༎
གོང་ལྟར་ཇཽན་འགྲོའི་རིམ་པ་ནས་༎
གཟིགས་སྟངས་གསུམ་གྱིས་རྣལ་དབབ་ནས་༎
དངོས་གཞི་ཁྲེགས་ཆོད་ཉིད་ལ་ནི་༎
གནས་ས་རྟེན་ས་གྲོལ་ས་གསུམ་༎
ལུས་ངག་ཡིད་གསུམ་གདེང་ཐོབ་ནས་༎
ཐོད་རྒལ་ཉིད་དུ་འཇུག་པ་སྟེ་༎
ཕྱི་ནང་བྱ་བ་ཀུན་བཏང་ལ་༎
འདི་ལྟར་རིམ་བཞིན་བསླབ་པར་བྱ་༎
ལུས་ནི་སྐུ་གསུམ་༄༅༎
ལུས་ཡིན་པས་༎
འཁྲུལ་འཁོར་གསུམ་དང་འབྲལ་མི་བྱ་༎
དང་པོ་ཆོས་སྐུའི་འཁྲུལ་འཁོར་ནི་༎
སེང་གེ་ཁྱི་ཚུག་འདུག་པ་ལྟར་༎
ཡན་ལག་མཐིལ་བཞི་ས་ལ་བཙུགས་༎
སྒལ་པ་བསྲང་ལ་དཔུང་གཉིས་བརྒྱང་༌༎
མསྔིང་པའི་ལྗིད་ནི་རྒྱབ་ཏུ་བོར་༎
མིག་གཉིས་སྨིན་ཕྲག་མཁའ་ལ་གཏད་༎
འགྱུར་ལྡོག་མེད་པར་ཧ་རེ་བགྲད་༎
ལུས་ངག་ཡིད་གསུམ་གཅིག་ཏུ་དྲིལ་༎
དེ་ལྟར་བྱས་པའི་ཡོན་ཏན་ནི་༎
འཁྲུལ་སྣང་འཇིགས་པ་ཀུན་བྲལ་ནས་༎
དབྱིངས་རིག་འདུ་འབྲལ་མེད་པའི་ཉམས་༎
མངོན་སུམ་རང་ཐོག་ཕེབས་པར་འགྱུར་༎
ས་མ་ཡ་།
རྒྱ་རྒྱ་རྒྱ་༎།
། གཞུང་བྱ 桌面 ། ད་ནི་ལོངས་སྐུའི་འཁྲུལ་འཁོར་ནི་༎
གླང་ཆེན་ཉལ་བ་ལྟ་བུ་སྟེ་༎
གཞོགས་གཡས་ས་ལ་ཟིལ་ཕབ་སྟེ་༎
པུས་མོ་གཉིས་པ་བྲང་ལ་སྦྱར་༎
ལག་མཐིལ་གཉིས་པོ་འགྲམ་ལ་སྦྱར་༎
གྲུ་མོ་གཉིས་པོ་ས་ལ་བཙུགས་༎
རྐང་སོར་ཐམས་ཅད་ཕྱིར་ལ་ཕུལ་༎
མིག་གཉིས་ཆེ་ཆུང་འགྱུར་ལྡོག་མེད་༎
གཡས་དང་གཡོན་དུ་གཟིགས་ཤིང་བལྟ་༎
སེམས་ནི་སྨིན་ཕྲག་མཁའ་ལ་གཏད་༎
ལུས་ངག་ཡིད་གསུམ་གཅིག་ཏུ་དྲིལ་༎
དེ་ལྟར་བྱས་པའི་ཡོན་ཏན་ནི་༎
གནས་ལུགས་གཏན་ལ་ཕེབས་ནས་སུ་༎
ཆོས་ཉིད་རྣམས་ལ་ལོངས་སྤྱོད་རྫོགས་༎
རིགས་མདངས་ལུག་རྒྱུད་མཐོང་བར་འགྱུར་།  ། ད་ནི་སྤྲུལ་སྐུའི་འཁྲུལ་འཁོར་ནི་༎
དྲང་སྲོང་ཙོག་པུ་ལྟ་བུ་སྟེ་༎
མགྲིན་དགུག་གཞུང་བསྲང་ཙོག་པུར་གཏད་༎
པུས་གཉིས་བྲང་སྦྱར་ཕྱག་རྒྱ་གདབ་༎
མིག་གཉིས་ཟིམ་བུས་སུརྱ་བལྟ་༎
ཤར་གྱི་རྒྱ་སྐར་བཞིན་དུ་གསལ་༎
གཡས་དང་གཡོན་དུ་ཁྲིད་པ་གཅེས་༎
དེ་ལྟར་བྱས་པའི་ཡོན་ཏན་ནི་༎
སྣ་ཚོགས་རྣམ་པར་རང་སྤྲུལ་ཏེ་༎
སྐུ་དང་ཐིག་ལེའི་ཞིང་ཁམས་ནི་༎
དབང་པོའི་ཡུལ་དུ་གསལ་བར་འགྱུར་༎
ས་མ་ཡ་།  ། དེ་ལྟར་ལུས་ཀྱི་འཁྲུལ་འཁོར་བཞུགས་སྟངས་གསུམ་༎
ངག་ནི་ལྐུགས་པ་ལྟ་བུ་སྟེ་༎
སེམས་ནི་སྨིན་ཕྲག་དབྱིངས་ལ་གཏད་༎
མིག་ནི་ལྟ་སྟངས་གསུམ་དང་ལྡན་༎
རླུང་ནི་ཤིན་ཏུ་དལ་བ་ལས་༎
ཕྱི་ལ་ཟུར་ཙམ་འདུ་བར་བྱ་༎
སོ་ཡི་བར་དུ་ནས་ཐར་ཙམ་།
ཁ་ཡང་ཅུང་ཙམ་གདངས་པར་བྱ་༎
རྐྱེན་བྲལ་ནམ་མཁའ་དྭངས་པ་ལ་༎
ཟིམ་བུ་ཚག་གིས་བལྟ་བར་བྱ་༎
ནུབ་མོ་ཙནྡྲ་བལྟ་བར་བྱ་༎
སྐབས་སུ་བར་སྣང་རྐྱེན་བྲལ་བལྟ་༎
འཁྲུལ་པ་ཐམས་ཅད་ཞིང་ཁམས་སུ་༎
བཀྲག་དང་གཟི་མདངས་ལྡན་པར་འཆར་༎
ཕྱི་ནང་དབྱིངས་རིག་སྒྲོན་མ་རྣམས་༎
དབང་པོས་མངོན་དུ་མཐོང་བར་འགྱུར་༎
རིག་པ་རང་མདངས་གནས་ལུགས་ནི་༎
རྐྱེན་བྲལ་གསུམ་ལ་གསལ་བར་འགྱུར་༎
ཕྱི་ནང་དབྱིངས་རིག་དཀྱིལ་འཁོར་ནི་༎
རང་རིག་ལུག་རྒྱུད་འདི་བཞིན་གསལ་༎
ཡེ་ཤེས་ལྔ་ལྡན་འོད་ཀྱི་ལུས་༎
སྐུུ་དང་ཐིག་ལེ་ཐིག་ཕྲན་གསལ་༎
སྟོང་མངས་འགག་མེད་ལུ་གུ་རྒྱུད་༎
གསལ་ཏེ་སྣང་རིག་སྟོང་པ་ཉིད་༎
དབྱེར་མེད་༄༅༎
གསལ་ལ་མ་འདྲེས་སྣང་༌༎
དེ་ལྟར་ཤར་བའི་གསལ་མདངས་དེ་༎
མ་ཡེངས་རྒྱུན་དུ་བརྟན་པར་བྱ་༎
ལུས་ནི་རི་བོ་ལྟ་བུར་བྱ་༎
ངག་ནི་ལྐུགས་པ་ལྟ་བུ་སྟེ་༎
སེམས་ཉིད་དབྱིང་ལ་གཏད་པའོ་༎
རིག་གནས་ལུག་རྒྱུད་བཙོན་དུ་གཟུང་༌༎
སྔོན་གནད་དལ་བ་ཉིད་དུ་སྟོན་།
ཁྱད་པར་རླུང་གནད་དལ་བ་གཅེས་༎
དེ་ལྟར་སུ་ཡིས་བྱས་པའི་མི་༎
ཐོག་མའི་ཀུན་ཏུ་བཟང་མོ་དང་༌༎
སྐལ་བ་ཉིད་ནི་མཉམ་པའོ་༎
ས་མ་ཡ་༎
མཇུག་གི་དོན་ལ་འདི་ལྟ་སྟེ་༎
སྣང་བ་བཞི་ཡི་འཆར་ལུགས་ནི་༎
ཆོས་ཉིད་མངོན་སུམ་སྣང་བ་དང་༌༎
ཉམས་སྣང་གོང་འཕེལ་སྣང་བ་དང་༌༎
རིག་པ་ཚད་མེད་ཕེབས་སྣང་བ་དང་༌༎
ཆོས་ཉིད་ཟད་པའི་སྣང་བ་བཞི་༎
སྣང་བ་བཞི་ཡི་འཆར་ཚུལ་མ་ཤེས་ན་༎
ས་ཟིན་མེད་པའི་སྐྱོན་ཉིད་འབྱུང་༌༎
སྣང་བ་བཞི་རུ་ཤེས་པར་བྱ་༎
ཆོས་ཉིད་མངོན་གསུམ་སྣང་བ་ནི་༎
ཡིད་དཔྱོད་ཚིག་ཕྱིར་མ་འབྲངས་པར་༎
སྐྱོན་བྲལ་ནམ་མཁའ་ལྟ་བུ་ཡི་༎
གཟིགས་སྟངས་བཅུ་བཞི་ངོ་སྤྲད་པས་༎
དབང་པོའི་སྒོ་ལ་སྒྲོན་མ་འདི་༎
འཇའ་འམ་རྨ་བྱའི་མདོངས་ལྟ་བུ་༎
ཐིག་ལེ་ལུག་རྒྱུད་འབྲེལ་པ་ལས་༎
འགུལ་འཕྲིག་རྒྱུ་བའི་རྣམ་པ་རྒྱུ་༎
ཡེ་ཤེས་ལྔ་ལྡན་འོད་ཀྱི་སྐུ་༎
སྟོང་གསལ་མདངས་དང་ལྡན་པར་མངོན་༎
དེ་ལྟར་གསལ་བའི་དབྱིངས་རིག་ནི་༎
ཉི་མའི་འོད་ཀྱི་ཚུལ་དུ་གནས་༎
དེ་ཡང་ངོ་བོ་ཀ་དག་ལ་༎
རང་བཞིན་ལྷུན་གྲུབ་ཉིད་དུ་སྟེ་༎
ཐུགས་རྗེ་ཀུན་ལ་ཁྱབ་པ་ཉིད་༎
ཙིཏྟ་དག་ནས་རྩ་ལ་ཤར་༎
ངོ་བོ་མངོན་སུམ་སྒོ་ལ་གསལ་༎
ཆོས་ཉིད་མངོན་སུམ་ཞེས་སུ་བརྗོད་༎
ཡིད་དཔྱོད་རྣམས་དང་བྲལ་བའོ་༎
དེ་ལྟར་མཐོང་བའི་ཡོན་ཏན་ནི་༎
རིག་པ་མངོན་སུམ་མཐོང་བ་ནི་༎
བདེན་པ་མཐོང་བའི་གནད་ཀྱིས་སུ་།
ཁམས་གསུམ་ཟློག་པ་མ་ཡིན་ནོ་༎
མངོན་སུམ་རིག་པ་མ་མཐོང་ན་༎
ཆོས་ཉིད་ཡིད་དཔྱོད་མུན་ལས་མཐའ་འཁོར་ནས་༎
འཁོར་བ་ཉིད་དུ་རྣམ་པར་རྒྱུ་༎
གཉིས་པ་ཉམས་སྣང་གོང་འཕེལ་ནི་༎
ཤེས་ཉམས་སྣང་ཉམས་གཉིས་ཡིན་ཏེ་༎
ཤེས་ཉམས་བློ་ཡི་འཛིན་ཆ་སྟེ་༎
གཏད་ས་མེད་དེ་མི་རྟོག་གོ་། བློ་ནི་ཀུན་རྫོབ་འཁྲུལ་པར་བཤད་༎
བློ་ཅན་མྱ་ངན་འདའ་དོན་དུ་༎
འདི་ནི་སྣང་ཉམས་སྟོང་པར་བྱ་༎
སྣང་ཉམས་རིག་པ་མངོན་སུམ་སྟེ་༎
ངོ་བོ་རྗེན་པར་རིམ་བཞིན་འཆར་༎
འཁྲུལ་འཁོར་དྲང་སྲོང་ཙོག་པུ་ལྟར་༎
གཟིགས་ལྟངས་ཟིམ་བུས་སུརྱ་ཡི་༎
གཡས་དང་གཡོན་དུ་ཁྲིད་ཅིང་བལྟ་༎
དབྱིངས་རིག་གསལ་དང་མི་གསལ་འཆར་༎
དེ་ཡང་ཉམས་སུ་བླངས་པའི་མིས་༎
ཐིག་ལེ་སྨིན་མཚམས་བྲལ་བ་སྟེ་༎
ཐིག་ལེ་སྲན་མ་ཙམ་པ་ལས་༎
ཡེ་ཤེས་ལྔ་ལྡན་འོད་ཟེར་འབར་༎
དུམ་བུར་སྣང་དང་གྱེས་འགྲེང་དང་༌༎
རྩིབ་ཤར་དང་ནི་མདུང་རྩེ་དང་༌༎
ཟ་འོག་གུར་ཁྱིམ་རེ་ལྡེ་དང་༌༎
མིག་ཚགས་ལྟ་བུའི་འོད་སྐོར་དང་༌༎
རྣམ་པ་སྣ་ཚོགས་ཉིད་དུ་འཆར་༎
དེ་ཡང་ཉམས་སུ་བླངས་པ་ཡིས་༎
འོད་ལྔ་མདུན་རྒྱབ་༄༅༎
ཁྱབ་པ་དང་༌༎
ཐིག་ལེ་མེ་ལོང་ཙམ་དུ་འཆར་༎
རིག་པ་འདབ་ཆགས་འཕུར་བ་ཙམ་༎
དེ་ཡང་ཉམས་སུ་བླངས་པ་ཡིས་༎
དབྱིངས་ཀྱི་སྣང་བ་དེ་དག་ནི་༎
རིན་པོ་ཆེ་ཡི་དྲ་བ་དང་༌༎
འོད་ཀྱི་དྲ་བ་ཕྱེད་མ་དང་༌༎
མིག་མངས་རིས་དང་མཚོན་ཆ་དང་༌༎
ཉི་ཟླ་པདྨ་མཁར་ཐབས་རིས་༎
རིན་ཆེན་འབར་བ་ཕྱེད་པ་དང་༌༎
མེ་ཕྱེ་ཉ་མིག་ཕུ་བསྐོར་དང་༌༎
རྨ་བྱའི་མདོངས་དང་སྣ་ཚོགས་སྐུ་༎
རིམ་པ་བཞིན་དུ་འཆར་བར་འགྱུར་༎
འོད་སྣང་རང་གི་གནས་ཡུལ་དང་༌།
ཁྱབ་ཅིང་བེམ་སྣང་མི་མཐོང་ངོ་༌༎
ཐིག་ལེ་ཁམ་ཕོར་ཙམ་དུ་འགྱུར་༎
རིག་པ་རི་དྭགས་རྒྱུག་པ་ཙམ་༎
དེ་ཡང་ཉམས་སུ་བླངས་པ་ཡིས་༎
འོད་ཕུང་ཡུལ་ཁམས་གང་བར་འཆར་༎
ཐིག་ལེ་བསེ་ཕུབ་ཙམ་དུ་འགྲོ་༎
རིག་པ་བུང་བ་བཅུད་ལྡིང་ཙམ་༎
དེ་ཡང་ཉམས་སུ་བླངས་པ་ཡིས་༎
འོད་ཕུང་སྟོང་གསུམ་གང་བ་ཙམ་༎
དབྱིངས་རིག་ཉིན་མཚན་མེད་པ་དང་༌༎
ཐིག་ལེའི་ནང་དུ་སྐུ་ཡང་རེ་༎
ཕྱེད་སྐུ་དང་ནི་སྐུ་ཕྲན་དང་༌༎
ལྔ་ལྡན་ཚོམ་བུ་རིས་སུ་འཆར་༎
རིག་པ་འགུལ་འཕྲིག་མེད་པར་སྡོད་༎
རིག་པ་སྣང་བའི་ཡུལ་ལ་གསལ་༎
དེ་ལྟར་ཤར་བའི་དུས་ཚོད་དེར་༎
བར་དོའི་སྣང་བ་ཚེ་འདིར་རྫོགས་༎
ཕྱི་མར་བར་དོ་མེད་པ་རུ་༎
མངོན་པར་རྫོགས་པར་སངས་རྒྱའོ་༎
གསུམ་པ་རིག་པ་ཚད་ཕེབས་ནི་༎
གོང་གི་ཐིག་ལེ་རེ་རེའི་ནང་༌༎
རིགས་ལྔ་ཡབ་ཡུམ་ལྔ་ལྔར་འཆར་༎
དེ་དག་གྲངས་ལས་འདས་པ་སྟེ་༎
འགྱུར་བ་མེད་དོ་ཚད་ལ་ཕེབས་༎
དེ་ལྟར་ཤར་བའི་དུས་ཚོད་དུ་༎
ཉམས་སུ་ལེན་ཀྱང་མི་དགོས་ཏེ་༎
ལོངས་སྐུའི་སྣང་བ་རང་ཆས་སོ་༎
རིག་པ་ཚད་ཕེབས་སྣང་བ་ཡིན་༎
ལོངས་སྐུའི་མཚན་དཔེ་གསལ་བ་དེས་།
ཁ་དོག་མ་ངེས་འསྔའ་ལྟར་གསལ་༎
རིགས་ལྔ་ཡབ་དང་ཡུམ་དུ་བཅས་༎
དེ་ནས་ལྔ་ལྔ་ཟུང་དུ་བཅས་༎
རབ་ཏུ་གསལ་བ་ཐིག་ལེ་འབྲེལ་༎
ཡབ་ཡུམ་སྐུ་ཡི་སྣང་བ་ཅན་༎
འཁྲུལ་སྣང་ཟད་ནས་ཞིང་ཁམས་རྒྱས་༎
འབྱུང་ལྔ་རང་སར་དག་ནས་སུ་༎
རྡོས་བཅས་ལུས་ཀྱང་འོད་སྐུར་གྲོལ་༎
བཞི་པ་ཆོས་ཉིད་ཟད་པ་ཡིས་༎
སྣང་བ་ཞེས་ནི་འདི་ལྟར་རོ་༎
གོང་གི་ཉམས་སྣང་དེ་དག་གི་། འཕེལ་བ་ཉིད་ནི་ཟད་པ་སྟེ་༎
ཉམས་ཟད་གསལ་སྟོང་ངང་ལ་ཟད་༎
ལུས་ཟད་དབང་པོའི་ཡུལ་ཡང་ཟད་༎
རྟོག་ཚོགས་གཉིས་འཛིན་འཁྲུལ་པ་ཟད་༎
བརྗོད་པའི་ཚིག་ཀྱང་ཟད་པའོ་༎
ཉམས་རྟགས་ཐམས་ཅད་རྫོགས་པ་སྟེ་༎
དེ་ཡི་འཛིན་པ་རང་སར་གྲོལ་༎
ཆོས་ཉིད་ཟད་པའི་སྣང་བ་ནི་༎
ཐ་སྙད་མིང་གི་བླ་དགས་སོ་༎
དོན་ལ་ཐོག་མའི་གཞི་དག་ཏུ་༎
ངོ་བོ་རང་སར་ཟློག་པའོ་༎
རང་གི་ལུས་ཀྱང་མེད་པ་རུ་༎
ཆོས་སྐུ་ཉིད་དུ་མངོན་སངས་རྒྱས་༎
ཐམས་ཅད་བརྗོད་གཞི་བྲལ་བ་སྟེ་༎
སྟོང་གསལ་ཉིད་དུ་རང་ལོག་གོ་། དེ་ལྟར་ཟད་སར་མ་འཁྱོལ་ན་༎
འཁོར་བ་ཉིད་དུ་འཁྱམས་པའོ་༎
ཀུན་ཏུ་བཟང་མོ་ཀློང་གསལ་ཉི་མའི་གསང་རྒྱུད་ལས་།
དངོས་གཞི་ཟག་པ་མེད་པའི་ཡེ་༄༅༎
ཤེས་དེ་༎
རྒྱུད་ལ་རྟེན་ཅིང་ཉམས་སུ་ལེན་པ་སྟེ་༎
ལམ་ཐོད་རྒལ་དུ་འབླུག་པའི་ལེའུ་སྟེ་བཅུ་དྲུག་པའོ་༎  ་༎ ཟབ་རྒྱ་།
གཉན་རྒྱ་།  གཏེར་རྒྱ་།
སྦས་རྒྱ་།  ། ཀྱེ་ཧོ་འདུས་པའི་འཁོར་ཚོགས་ཉོན་༎
གོང་གི་ཁྲེགས་ཆོད་ཐོད་རྒལ་གྱི་༎
མཐའ་རྟེན་རྒྱབ་བརྟེན་འདི་ཡིན་ཏེ་༎
མན་ངག་བཞིན་དུ་ཤེས་པར་བྱ་༎
མི་འགུལ་གསུམ་ལ་གཞི་བྱས་ལ་༎
རླུང་སེམས་གནད་དུུ་ཕེབས་པར་འགྱུར་༎
ལུས་ནི་འཁྲུལ་འཁོར་བཞུགས་སྟངས་གསུམ་༎
མིག་གི་གཟིགས་སྟངས་གསུམ་དང་ལྡན་༎
སེམས་ནི་མངོན་སུམ་དབྱིངས་ལ་གཏད་༎
ལུས་མི་འགུལ་བས་རྩ་མི་འགུལ་༎
རྩ་མི་འགུལ་བས་མིག་མི་འགུལ་༎
མིག་མི་འགུལ་བས་རླུང་མི་འགུལ་༎
སེམས་མི་འགུལ་བས་རྣམ་རྟོག་ཆད་༎
རྣམ་རྟོག་ཆད་པས་དབྱིངས་རིག་དང་༌༎
དེ་ལྟར་གསུམ་པོ་མི་འགུལ་གསུམ་དུ་བསྟན་༎
ཀྱེ་ཧོ་འདུས་པའི་འཁོར་ཚོགས་ཉོན་༎
དེ་ནས་སྡོད་པ་ཚད་བཟུང་བ་༎
མི་འགུལ་གསུམ་ལ་གཞི་བཅས་ཤིང་༌༎
དབྱིངས་རིག་གཉིས་ལ་ཡུན་དུ་གནས་༎
རིག་པ་གར་གཏད་འདུག་པ་དང་༌༎
ལུས་ཀྱང་འགུལ་བ་མེད་པར་སྡོད་༎
རླུང་སེམས་གཉིས་ལ་མི་འགྱུར་སྡོད་༎
དེ་ལྟར་སྡོད་པ་གསུམ་བྱུང་ནས་༎
ཚད་ནི་རྨི་ལམ་དག་གིས་བཟུང་༌༎
རྟག་ནི་ལུས་ངག་ཡིད་ལ་འབྱུང་༌༎
རབ་ནི་རྨི་ལམ་དབྱིངས་སུ་ཐིམ་༎
འབྲིང་ནི་རྨི་ལམ་འོད་གསལ་དུ་༎
རྨི་ལམ་རྨི་ལམ་ངང་དུ་ཤེས་༎
ཐ་མ་རྨི་ལམ་བཟང་རྟོག་འཆར་༎
དེ་ལྟར་ཚད་ནི་རྨི་ལམ་ཉིད་ཀྱིས་གཟུང་༌༎
རྟགས་ཚད་ལུས་ངག་ཡིད་ལ་འཆར་༎
སྣང་བ་བཞི་པོ་རེ་རེ་ལ་༎
རྟགས་ནི་གསུམ་གསུམ་ཉིད་དུ་འཆར་༎
དེ་ལ་དང་པོ་ཆོས་ཉིད་མངོན་སུམ་གྱི་༎
རྟགས་ནི་རྣམ་པ་གསུམ་འཆར་ཏེ་༎
ལུས་ནི་བྱ་བྱེད་མེད་པ་རུ་༎
རུས་སྦལ་འཁར་གཞོང་བཅུག་པ་འདྲ་༎
ངག་ནི་སྨྲ་སྙིང་མི་འདོད་དེ་༎
ལྐུགས་པ་ལྟ་བུ་གྱུར་པའོ་༎
སེམས་ནི་འདབ་ཆགས་སྙི་ཟིན་འདྲ་༎
རྣམ་རྟོག་འཕྲོ་ཡང་གར་གཏད་འདུག་། དེ་ནི་ཆོས་ཉིད་མངོན་སུམ་རྟགས་གསུམ་ཡིན་༎
། ད་ནི་ཉམས་སྣང་གོང་འཕེལ་གྱི་༎
སྣང་བ་ཐོབ་པའི་རྟགས་གསུམ་ནི་༎
ལུས་ལ་གཅེས་ལོང་མེད་པ་སྟེ་༎
སྐྱེས་བུ་ནད་ཀྱིས་གདུངས་པ་ལྟ་བུར་འཆར་༎
ངག་ནི་སྨྱོན་པ་ལྟ་བུ་སྟེ་༎
གཏམ་ལ་དོན་ཏིག་མེད་པར་འཆར་༎
སེམས་ནི་འཁོར་བར་མི་ལྟུང་ཐག་ཆོད་དེ་༎
སྐྱེས་བུ་དུག་གིས་ཐེབས་པ་ལྟ་བུར་འགྱུར་༎
ལུས་ལ་གནས་པའི་རིག་པ་ཡང་༌༎
རིག་པ་ཚད་ཕེབས་རྟགས་གསུམ་ནི་༎
ལུས་ནི་འབྱུང་བ་ལྔ་པོ་ལ་༎
ཐོགས་པ་མེད་པ་ཟང་ཐལ་འགྲོ་༎
གླང་ཆེན་འདམ་དུ་བྱིང་བ་འདྲ་༎
ངག་ནི་ཇི་ལྟར་སྨྲས་པ་བཞིན་༎
གཞན་རྣམས་ཉན་ཅིང་ནུས་པ་འབྱུང་༌༎
དཔེ་ནི་གྲུལ་བུམ་བུ་ཚ་འདྲ་༎
སེམས་ནི་འཁོར་བར་མི་ལྟུང་བར་༎
དོན་ཐག་ཆོད་པས་ཉག་གཅིག་རྟོགས་༎
སྐྱེས་བུ་འབྲུམ་ནད་བྱང་བ་འདྲ་༎
ཆོས་ཉིད་ཟད་པའི་༄༅༎
སྣང་བ་ནི་༎
གདེང་ཚད་གྲོལ་བའི་རྟགས་སུ་ནི་༎
ལུས་ནི་དུར་ཁྲཽད་མི་རོ་འདྲ་༎
ཉམ་ང་མེད་པར་རང་གྲོལ་ལོ་༎
ངག་ནི་བྲག་ཆ་ལྟ་བུ་སྟེ་༎
གཏམ་གྱི་ཟུང་ཟད་གཞན་ལེན་སྨྲ་༎
སེམས་ནི་ན་བུན་ལྟ་བུ་སྟེ་༎
སྐད་ཅིག་མི་འདུག་རང་ཡལ་ལོ་༎
བག་ཆགས་ཕུང་པོ་རང་ཡལ་ལོ་༎
། ད་ནི་ཐོབ་པ་གསུམ་གྱི་གཟེར་གདབ་པ་ནི་༎
སྐྱེ་འཇུག་རླུང་སེམས་དབང་ཐོབ་སྟེ་༎
ཟག་བཅས་ཕུང་པོ་མེད་པ་རུ་༎
ཡང་དག་མངོན་པར་སངས་རྒྱས་སོ་༎
དང་པོ་སྐྱེ་པ་དབང་ཐོབ་པས་༎
རྡོས་བཅས་ལུས་འདི་མེད་པའི་དུས་༎
སེམས་ཅན་གཞན་གྱི་དོན་འདོད་ན་༎
རང་གི་ལག་པའི་སོར་མོ་ལ་༎
ཤེས་པ་བཀུག་ནས་བལྟས་པ་ཡིས་༎
སྣང་བ་འཛིན་པ་རང་ལོག་སྟེ་༎
བེམས་པོས་འབྱུང་བའི་སྒྲ་ཐོས་ཤིང་༌༎
མིའམ་སེམས་ཅན་གང་རུང་ལ་༎
རིག་པ་བཅུག་པས་དེ་ཉིད་དང་༌༎
དབྱེར་མེད་ཡིད་དེ་གཅིག་ཏུ་འདྲེས་༎
གཞན་དོན་གང་བསམ་འགྲུབ་པའོ་༎
འདི་ལྟར་རང་དབང་ཐོབ་དུས་སུ་༎
བེམས་པོ་ཀུན་ལ་རིག་པ་བཅུག་། གང་བཅུག་དེ་ཡང་འགུལ་བ་དང་༌༎
སྒྲ་སྐད་སྣ་ཚོགས་འབྱིན་པར་ནུས་༎
མཚམས་མེད་ལྔ་སྤྱད་གཅིག་ལ་ཡང་༌༎
རིག་པ་བཅུག་པས་དེ་ཉིད་ཀྱང་༌༎
རང་བྱུང་ཡེ་ཤེས་གནས་པས་ན་༎
ལས་ལ་བཟང་ངན་མེད་པ་རུ་༎
འབྱུང་བཞི་དག་ནས་མངོན་སངས་རྒྱས་༎
གཞན་དོན་དཔག་མེད་འབྱུང་བར་འགྱུར་༎
། ད་ནི་གཞི་ཡི་ཀློང་དུ་ནི་༎
འཇུག་པ་དག་ལ་དབང་ཐོབ་པ་༎
རང་གི་ལག་པའི་སོར་མོ་ལ་༎
རིག་པ་གཏན་ནས་རང་ལུགས་གཞག་། དེ་ཉིད་ཟག་བཅས་མི་སྣང་བར་༎
ལྷུན་གྲུབ་སྦུབས་སུ་རང་ནུབ་བོ་༎
། ད་ནི་རླུང་སེམས་གཉིས་ལ་དབང་ཐོབ་པས་༎
རླུང་སེམས་ལས་སུ་རུང་བས་ན་༎
རླུང་སེམས་ཡོན་ཏན་ཐམས་ཅད་འབྱུང་༌༎
སེམས་ཅན་གང་དག་ཚེ་འཕོས་པ་༎
དེ་དག་རྣམས་ལ་རིག་པ་བཅུག་། རིག་པ་གང་ལ་གཏད་པ་རྣམས་༎
སྔོན་གྱི་མཚམས་མེད་ལྔ་སྤྱད་ཀྱང་༌༎
ལས་ལ་བཟང་ངན་མེད་པ་རུ་༎
རང་དང་མཉམ་པོར་སངས་རྒྱའོ་༎
མངོན་པར་ཤེས་པ་ཐོགས་མེད་ཅིང་༌༎
རི་རབ་རྣམས་ལ་ཟང་ཐལ་རྒྱུ་༎
འབྱུང་བཞྀའི་གནོད་པས་ཚུགས་མི་འགྱུར་༎
དེ་ནི་ཐོབ་པ་གསུམ་གྱི་གཟེར་གསུམ་ཡིན་༎
ས་མ་ཡ་།
གཏེར་རྒྱ་།
སྦས་རྒྱ་།
ཟབ་རྒྱ་།  ། དེ་ལྟར་ཉམས་སུ་སྔངས་པ་ཡིས་༎
རྟགས་དང་ཚད་དང་གདེང་བཞི་ཉིད་༎
ཇི་ལྟར་རྟགས་ཚད་བསམ་འདས་ཀྱང་༌༎
མི་འགྱུར་གདེང་ཆེན་བཞི་རུ་འདུས་༎
མི་རྟོག་ཡེ་ཤེས་ཚད་བཟུང་བ་༎
ཡར་མར་གདེང་ཆེན་བཞི་རུ་འདུས་༎
དང་པོ་ཡར་གྱི་གདེང་གཉིས་ནི་༎
དཀོན་མཆོག་གསུམ་གྱི་ཡོན་ཏན་བསམ་མི་ཁྱབ་༎
དཔག་མེད་ཐོབ་ཀྱང་དགའ་བྲོད་མི་སྐྱེད་དོ་༎
ཡར་གྱི་སངས་རྒྱས་ཐམས་ཅད་ལ་༎
རེ་བ་མེད་དེ་རང་རིག་གདེང་༌༎
མར་གྱི་འགྲོ་བ་རིགས་དྲུག་གི་། སྡུག་བསྔལ་མཐོང་ཡང་འཇིགས་པ་མེད་༎
རིག་༄༅༎
པ་འཁྲུལ་པ་མེད་པའི་གདེང་༌༎
མར་གྱི་ངན་སོང་གསུམ་པོ་ལ་༎
ལྷུང་གི་དོགས་པ་མེད་པ་སྟེ་༎
མཁན་པོ་མ་གྲུབ་རང་བྱུང་སྟེ་༎
རྒྱ་རྒྱ་རྒྱ་༎
གདེང་ཆེན་བཞི་ཡི་མཐར་ཐུག་ནི་༎
ཡང་དག་རྫོགས་པའི་སངས་རྒྱས་དང་༌༎
མངོན་པར་རྫོགས་པའི་སངས་རྒྱས་གཉིས་༎
ཡང་དག་རྫོགས་པའི་སངས་རྒྱས་ནི་༎
ཕུང་པོ་ལྷག་མ་མེད་པར་རྒྱས་༎
མངོན་པར་རྫོགས་པའི་སངས་རྒྱས་ནི་༎
འོད་དང་སྐུ་དང་སྒྲ་དང་གདུང་༌༎
ས་གཡོས་ལ་སོགས་འཆི་རྟགས་འབྱུང་༌༎
མངོན་པར་སྟོན་ཏེ་སངས་རྒྱའོ་༎
ཀུན་ཏུ་བཟང་མོ་ཀློང་གསལ་འབར་མའི་རྒྱུད་ལས་།
ཐོད་རྒལ་ཉིད་ཀྱི་རྒྱབ་སྐྱོར་མཐའ་བསྟན་པའི་ལེའུ་སྟེ་བཅུ་བདུན་པའོ་༎  ་༎ ས་མ་ཡ་།
གཏེར་རྒྱ་།
སྦས་རྒྱ་།  ། ཀྱེ་ཧོ་འདུས་པའི་འཁོར་ཚོགས་ཉོན་༎
གོང་ལྟར་ཉམས་སུ་བླངས་པ་ཡིས་༎
ཡོན་ཏན་འབྲས་བུ་འདི་ལྟར་ཐོབ་༎
རྒྱས་སུ་མེད་པའི་སངས་རྒྱས་དང་༌༎
འདའ་རུ་མེད་པའི་མྱ་ངན་འདས་༎
ཡང་དག་སངས་རྒྱས་མངོན་སངས་རྒྱས་༎
མངོན་སངས་རྒྱས་པ་དེར་སངས་རྒྱས་༎
སྤྲུལ་པ་པོ་རྣམས་ཡང་སངས་རྒྱས་༎
རིག་རྩལ་ཡེ་ཤེས་ངང་ལ་ཐིམ་༎
འོད་ལྔ་སྟོང་གསལ་ངང་ལ་ཐིམ་༎
སྟོང་གསལ་མ་འགགས་རང་རང་རྫོགས་༎
ཡོན་ཏན་འབྲས་བུའི་ཐོབ་ཚུལ་ལོ་༎
ཀུན་ཏུ་བཟང་མོ་ཀློང་གསལ་འབར་མ་ཉི་མའི་གསང་རྒྱུད་ལས་༎
ཡོན་ཏན་དང་འབྲས་བུ་ཐོབ་ཚུལ་བསྟན་པའི་ལེའུ་སྟེ་བཅོ་བརྒྱད་པའོ་༎  ་༎ ས་མ་ཡ་།
རྒྱ་རྒྱ་རྒྱ་༎
ཀྱེ་ཧོ་འདུས་པའི་འཁོར་ཚོགས་ཉོན་༎
གང་ཞིག་རྣལ་འབྱོར་དད་ལྡན་ནི་༎
གལ་ཏེ་རྐྱེན་གྱིས་བར་ཆད་ནས་༎
ཚེ་འདི་འདུ་བྱེད་བྱུང་གྱུར་ན་༎
གསང་སྔགས་རྒྱུད་འདི་ཐོབ་པའམ་༎
བྲིས་སམ་འཆང་ངམ་མངོན་སུམ་བརྟེན་༎
ཡེ་ཤེས་རང་བཞིན་ཡིན་པ་རུ་༎
རིག་དང་མངོན་སུམ་སྣང་བ་མཐོང་༌༎
འཇའ་འོད་ཟེར་གསུམ་རང་སྨྲས་ཏེ་༎
མ་རིག་རིག་ན་རིག་པ་ཡིན་༎
རིག་པ་ཡེ་ཤེས་ལོགས་ན་མེད་༎
མངོན་སུམ་མཐོང་ན་ལྟ་བ་ཡིན་༎
དེ་ལ་གནས་ན་སྒོམ་པ་ཡིན་༎
དེ་ལྟར་སྤྱོད་ན་སྤྱོད་པ་ཡིན་༎
ངང་ལས་མ་གཡོས་འབྲས་བུ་ཡིན་༎
དེ་ལྟར་མངོན་སུམ་སུས་ཤེས་པ་༎
འོད་ལྔའི་སྣང་བ་བར་དོ་འཆར་༎
དེ་ཉིད་ངོ་ཤེས་ཟུང་དུ་འབྲེལ་༎
རིག་པ་རྡོ་རྗེ་ལུ་གུ་རྒྱུད་༎
མཐོང་བ་ཙམ་གྱིས་ཤེས་པ་དང་༌༎
ཤེས་པ་ཙམ་གྱིས་གྲོལ་བར་འགྱུར་༎
སུ་ཡིས་མཐོང་ཀྱང་ངན་སོང་དུ་༎
རྡོགས་པས་ཕུལ་ཡང་འགྲོ་མི་སྲིད་༎
བར་དོའི་འཇིགས་པ་གང་ཤར་བ་༎
སྔར་འདྲིས་མི་དང་འཕྲད་པ་བཞིན་༎
རང་སྣང་ངོ་བོ་ཤེས་པས་བར་དོར་གྲོལ་༎
དེས་ན་འདི་ཉིད་མཐོང་བས་ཆོག་། ཨ་ཏི་ཀློང་གསལ་སྙིང་ཏིག་འདི་༎
ཐེག་པ་བརྒྱད་ཀྱིས་དོ་ཟླ་མིན་༎
ཅེས་སྟོང་གསལ་མ་འགགས་པའི་ཀློང་ནས་ཤར་ཏེ་།
སྟོན་པ་ཀུན་ཏུ་བཟང་མོ་དང་༌།
དབྱིངས་དང་ཡེ་ཤེས་ལས་གྲུབ་པའི་མཁའ་འགྲོ་སྡེ་ལྔ་ལ་སོགས་པ་རྣམས་སུ་ཡི་རངས་༄༅༎
ཏེ་།
ཆོས་ཉིད་ཀུན་ཏུ་བཟང་མོ་ལ་མངོན་པར་བསྟོད
པའི་ལེའུ་སྟེ་བཅུ་དགུ་པའོ་༎ ༎ ས་མ
ཡ་། གཏད་རྒྱ་།
སྦས་རྒྱ་།
ཟབ་རྒྱ་༎
འདི་ལྟར་ཤར་བའི་གསང་རྒྱུད་ལས་༎
མོན་ཡུལ་སྤ་གྲོའི་ལུང་གསུམ་དུ་།
ཁྱད་པར་སྟག་ཚང་སེང་ཕུག་ཏུ་༎
ཨོ་རྒྱན་པདྨའི་གསུངས་བཞིན་ལྷག་ཆད་མེད་པ་རུ་༎
མཚོ་རྒྱལ་བདག་གིས་ཡི་གེར་བྲིས་པ་རྫོགས་༎  ༎ ས་མ་ཡ་༎
རྒྱ་རྒྱ་རྒྱ་༎
། བདག་འདྲ་པདྨ་འབྱུང་གནས་ངས་༎
ཕྱི་རབས་དོན་དུ་ཤོག་བུའི་ལོགས་ལ་བཏབ་༎
སྐལ་ལྡན་ལས་ཅན་སྙིང་གི་བུ་དང་འཕྲད་པར
ཤོག་། ཀློང་གསལ་ཉི་མའི་གསང་རྒྱུད་མ་རྒྱུད
ལ་༎ རྒྱུད་ཀྱི་དཔེ་ཚར་གསུམ་དུ་ཕྱེ་ནས་ཀྱང་༌༎
མ་རྒྱུད་ལེའུ་བརྒྱ་དང་སུམ་ཅུ་ཡོད་༎
ལས་རྒྱུད་ལེའུ་བཅུ་གསུམ་དེ་ཕྱི་རྒྱུད་༎
དོན་རྒྱུད་ལེའུ་བཅོ་བརྒྱད་འདི་ཉིད་ལས་༎
འདི་ནི་སྙིང་པོའི་གསང་བ་དོན་རྒྱུད་ཡིན་༎
འདི་ནི་གསང་གཏེར་གསུམ་དུ་སྦས་ཏེ་བཞག་། པདྨ་བདག་གི་ཐུགས་བཅུད་དམ་པ་འདི་༎
འདི་འདྲའི་རྒྱུད་མཆོག་རྒྱ་བོད་གཉིས་ན་དཀོན་༎
འཕང་ཚད་མིག་ལ་གཅེས་ཚད་སྙིང་དང་འདྲ་༎
མ་རྒྱུད་ལུས་འདྲ་ལས་རྒྱུད་སྙིང་འདྲ་ཞིང་༌༎
འདི་ནི་ཡང་གཅེས་སྲོག་གི་དྭངས་མ་འདྲ་༎
འདི་ལས་ཡང་ཟབ་བདག་འདྲ་པདྨས་ཀྱང་༌༎
རྒྱ་ནས་བོད་དུ་བསྒྱུར་བ་ཡོད་རེ་སྐན་༎
འདི་ནི་ཆིག་བརྒྱུད་མ་གཏོགས་སྤེལ་མི་རུང་༌༎
མན་ངག་ནོར་ཕྱིར་འཚོང་བ་མ་ཡིན་ཀྱང་༌༎
གསེར་སྲང་རེ་ཡི་མནྡལ་མེད་པ་རུ་༎
འདི་ཉིད་བྱིན་ན་གསང་གཏམ་ཉམས་པ་ཡིན་༎
པདྨ་འབྱུང་གནས་རྔ་ཡབ་གླིང་འགྲོ་ཡང་༌༎
ཐུགས་བཅུད་སྙིང་པོའི་རྒྱུད་དོན་འདི་འདྲ་བཞག་། ཨེ་མ་སྐུ་དྲིན་སེམས་མཛོད་རྗེས་འསྔུག་རྣམས་༎
རྒྱུད་དོན་འདི་ལ་དུམ་བུ་རིམ་གསུམ་ཕྱེ་༎
ངཻས་དོན་སྙིང་གི་གསང་རྒྱུད་འདི་ཁོ་ན་༎
མ་འོངས་དུས་སུ་རྒྱུད་གསུམ་དུས་འཛོམ་ཡང་༌༎
ཕྱོགས་སྡེབ་མ་བྱེད་རང་རྒྱུད་སོ་སོར་ཞོག་། འདི་ཉིད་བཀའ་ལུང་བུ་ལ་བསྟོད་པའི་དུས་༎
ཚོགས་སྐོངས་བརྒྱ་རྩ་སྔོན་དུུ་མ་སོང་ནས་༎
མཁའ་འགྲོའི་བཀའ་ཆད་རང་སྲོག་ངེས་པར་ཆོད་༎
བཀའ་བཞིན་སྒྲུབ་མཛོད་ང་ཡི་རྗེས་འཇུག་རྣམས་༎
མ་འོངས་རྩུབ་འགྱུར་དུས་ཀྱི་ཐ་མ་ལ་༎
རཏྣའི་མིང་ཅན་ལས་ཅན་སྐྱེས་བུ་གཅིག་། ངེས
པར་འབྱུང་གི་དེ་དང་འདི་འཕྲད་ཤོག་། ས
མ་ཡ་། ཁ་ཐམ་།
གྷུ་ཡ་།
རྒྱ་རྒྱ་རྒྱ་། 桌面 སྤྲང་པོ་རཏྣ་གླིང་པ་ངས་༎
གུང་ཐང་མཁར་ནས་བརྟོན་པ་ཡིན་༎
ཐེམ་ཡིག་མེད་པའི་གསང་རྒྱུད་ཡིན་༎
ཆིག་བརྒྱུད་མ་གཏོགས་སྤེལ་བ་མིན་།

(༢༦)༄༅༎ པར་དག་པ་ནི་།
སྐུའི་སྤྲུལ་པའོ་༎
འདུ་ཤེས་རྣམ་པར་དག་པ་ནི་།
གསུང་གི་སྤྲུལ་པའོ་༎
འདུ་ཤེས་རྣམ་པར་དག་པ་ནི་།
ཐུགས་ཀྱི་སྤྲུལ་པའོ་༎
མིག་གི་རྣམ་པར་ཤེས་པ་རྣམ་པར་དག་པ་ནི་།
ཕྱ་སངས་དང་ནག་འཇོམས་སོ་༎
རྣ་བའི་རྣམ་པར་ཤེས་པ་རྣམ་པར་དག་པ་ནི་།
ཡབ་ཏིའོ་༎
སྣའི་རྣམ་པར་ཤེས་པ་རྣམ་པར་དག་པ་ནི་སྨིགས་པ་།
ལྕེའི་རྣམ་པར་ཤེས་པ་རྣམ་པར་དག་པ་ནི་།
ལྷ་མཆོག་དུད་ཁ་།
ལུས་ཀྱི་རྣམ་པར་ཤེས་པ་རྣམ་པར་དག་པ་ནི་།
དམར་པོ་ཐོད་དང་ཐོད་དབྱུག་། ཉོན་མོངས་པའི་ཡིད་རྣམས་པར་དག་པ་ནི་།
ཀོ་ཚེ་བྲག་གྱོན་།
ཡིད་ཀྱི་རྣམ་པར་ཤེས་པ་དག་པ་ནི་།
ཨ་བ་གླང་མགོ་ཅན་།
ཀུན་གཞི་རྣམ་པར་དག་པ་ནི་།
མིག་དམར་།
ཡིད་རང་བྱུང་དག་པ་ནི་།
རྟེལ་བ་།
རང་བཞིན་གྱིས་འོད་གསལ་བ་ནི་།
ཆོས་ཀྱི་རྒྱལ་པོ་ཡབ་ཡུམ་མོ་༎
དེ་དང་དེའི་རང་བཞིན་དུ་ཤེས་པ་འམ་།
ཡང་ན་བསྐྱད་པའོ་༎
དབུལ་བའི་བསམ་པ་ནི་།
བྱིན་གྱི་བརླབས་པ་འམ་།
དེའི་རང་བཞིན་ཤེས་པའོ་༎
དབུལ་བའི་སྔགས་ནི་བསྙེན་པའི་སྔགས་སམ་།
ཡང་ན་སོ་སོའི་སྔགས་ཀྱིས་དབུལ་ལོ་༎
དབུལ་བའི་ཚིག་ནི་།
བཅོམ་ལྡན་ཡ་མན་ཏ་ཀ་དང་༌།
ཡུམ་གཅིག་ཨེ་ཀ་ཛ་ཏི་ལ་༎
མཐུན་པའི་རྫས་ཆེན་སྙིང་མཆོག་གིས་༎
ཐུགས་དམ་བསྐང་ཕྱིར་དབུལ་ལགས་ན་༎
དངོས་གྲུབ་སྩལ་ཕྱིར་བཞེས་སུ་གསོལ་༎
གཤིན་རྗེ་སྲས་མཆོག་ཡབ་ཡུམ་ལ་༎
མཐུན་པའི་རྫས་ཆེན་གློ་བ་འབུལ་༎
བྱིན་གྱིས་བརླབ་ཕྱིར་བཞེས་སུ་གསོལ་༎
རོ་མཚར་གཅད་པ་ལ་།
རོ་བླངས་ཚུལ་ལ་།
རོ་དེ་བཟའ་བ་བོར་བསམས་ལ་།
རོ་ཁུང་ནས་འདྲེན་ཙམ་ན་།
བཟའ་པ་པོའི་ཁྱིམ་ནས་འདྲེན་པར་བསམ་།
ཁྲུས་བྱ་དྲག་པོའི་རྫས་བྱུག་། བཟའ་བ་བོའི་ལུས་ངག་ཡིད་གསུམ་རོ་ལ་བསྟིམ་།
ལིང་ག་གདགས་སྡིག་སྒོ་།
ལྷ་དང་དབྱེ་བར་བྱའོ་༎
དེ་ནས་ཤར་ལྷོ་འབྲུབ་ཁུང་གི་དྲུང་དུ་གཞག་ལ་།
གཤིན་རྗེའི་ལྷ་ཚོགས་ལ་དབུལ་།
བསྐང་གསོ་དང་གཏོར་མ་གཏང་བ་བྱས་ལ་།
བསྙེན་པའི་སྔགས་བཟླས་།
དེ་ནས་སྙིང་ལ་སོགས་པ་ཕྱུང་ལ་ལྷ་སོ་སོའི་བཏབ་།
དབང་དྲག་གི་ཉི་མ་བཞི་པ་བྱ་།
དེ་ནས་དབང་དྲག་གི་སྦྱིན་སྲེག་བྱ་།
གཏོར་མ་གནན་པའི་ཆོ་ག་བྱའོ་༎
རོའི་ཤ་ཁྲག་རུས་པ་ལ་སོགས་པ་ལྷ་རྣམས་ལ་དབུལ་ལོ་༎
སེམས་དང་སེམས་ལས་བྱུང་བ་ལྟར་མོས་པར་བྱའོ་༎
རོ་དེ་ཇི་ལྟར་སྤྱོད་ཀྱང་དགྲར་དམིགས་ལ་སྤྱོད་།
རིམ་པ་ཀུན་གོང་མ་དང་འདྲའོ་༎
བསྟབ་པའི་ཚིག་ནི་།
ཡབ་གཅིག་ཡ་མན་ཏ་ཀ་ནི་༎
སྐུ་མདོག་མཐིང་ནག་འབར་བ་ལ་༎
གཤིན་རྗེ་ཕོ་མོའི་གདན་ལ་བཞུགས་༎
མ་མོ་སྨུག་ནག་ལས་ལ་འགྱེད་༎
དམ་ཉམས་དམ་སྲི་མ་རུངས་པའི་༎
སྙིང་གི་མཆོད་པ་འདི་འབུལ་གྱིས་༎
དགྲ་བོ་སྒྲལ་ཕྱིར་བཞེས་སུ་གསོལ་༎
དེ་ལྟ་བུའི་བསྒྲུབ་པ་ནི་རིལ་པོའི་བསྒྲུབ་པའོ་༎
སིལ་མིའི་བསྒྲུབ་པ་ནི་།
རྫས་རྣམས་རྡུལ་ཚོན་གྱི་དཀྱིལ་འཁོར་ལ་གནས་གནས་སུ་བཀོད་ལ་།
དང་པོ་བསྙེན་པ་༄༅༎
བྱ་།
དེ་ནས་ཕན་འདོགས་པ་ལ་།
ཞི་བའམ་རྒྱས་པའི་ཉི་མ་བཞི་པ་བྱ་།
སྦྱིན་སྲེག་དང་གཏོར་མ་སྔ་མ་དང་འདྲའོ་༎
རི་ལུའི་བསྒྲུབ་པ་ནི་།
བླ་མའི་ཞལ་ལམ་།
རྟོག་པ་གཞན་ལས་ཤེས་པར་བྱའོ་༎
ནག་པོ་སྔགས་རྒྱུད་ལས་།
རོ་ལངས་སྒྲུབ་བའི་ལེའུ་སྟེ་བཅུ་པའོ་༎  ་༎ དེ་ནས་བདེ་ཆེན་དཔའ་བོ་ཡིས་༎
ཉི་མ་བཞི་པའི་དོན་གསུངས་པ་༎
བཞི་ལ་རྣམ་པ་བཞིར་དབྱེ་སྟེ་༎
ལོ་ཟླ་ཉིན་ཞག་དུས་རྣམས་སོ་༎
ལོ་ལ་ཡང་ནི་རྣམ་པ་གཉིས་ཏེ་།
ལོ་བཅུ་གཉིས་དང་༌།
ལོ་གཅིག་ཁྱུད་བསྐོར་བསྒྲུབ་པའོ་༎
གཉིས་ཀ་འམ་ནི་གསུམ་གསུམ་སྔུད་དེ་བཞི་༎
ཟླ་བ་ལ་ཡང་རྣམ་གཉིས་ཏེ་༎
ཟླ་བ་གཅིག་ཏུ་སྒྲུབ་པ་དང་༌༎
ཟླ་བ་དྲུག་ཏུ་སྒྲུབ་པའོ་༎
ལོ་ཕྱེད་སྒྲུབ་པ་འདི་བཞིན་ཏེ་༎
ཟླ་བ་བཞི་ལ་ཉིན་བཞི་བྱ་༎
ཟླ་བ་སྔ་ལ་སྦྱིན་སྲེག་ཡིན་༎
དྲུག་པ་དག་ནི་གནན་པ་ཡིན་༎
ཟླ་བ་གཅིག་གི་སྒྲུབ་པ་ལ་༎
ཚེས་གཅིག་ནས་ནི་བཅྭ་ལྔ་ལ་༎
རྒྱུན་བསྙེན་བཟླས་ཏེ་བཅུ་དྲུག་གནས་༎
ཉི་ཤུ་བཞི་ལ་སྒྲུབ་བསྙེན་བཟླས་༎
ཉི་ཤུ་ལྔ་དང་བརྒྱད་པར་དུ་༎
ཉིན་བཞིའི་འཕྲིན་ལས་བྱ་བར་བསྟན་༎
དགུ་ལ་སྲེག་ཅིང་སྟོང་ལ་མནན་༎
ཉིན་ཞག་དག་གི་ཉིན་བཞི་ལ་༎
རྣམ་གཉིས་ཉིན་ཞག་བརྒྱད་ལ་བཞི་༎
ཉིན་མཚན་སོ་སོ་བཞི་བཞི་བརྒྱད་༎
དུས་ཚོད་ཉིན་བཞི་རྣམ་གཉིས་ཏེ་༎
སྤྱི་དང་ཁྱད་པར་ཤེས་པར་བྱ་༎
དཔྱིད་དབྱར་སྟོན་དགུན་སྤྱི་ཉིན་བཞི་༎
ནང་བར་ཉི་ཕྱེད་དགོང་མཚན་ཕྱེད་༎
མགོ་འཁོར་ཁྲག་སྐྱུག་དང་༌༎
གསུམ་པ་ཡིད་འཁྲུག་གདོན་མི་ཟ་༎
སྤྱྀར་བརྒྱད་ཁྱད་པར་སུམ་ཅུ་གཉིས་༎
ཉི་མ་བཞི་པ་ཞེས་བྱའོ་༎
ནག་པོ་སྔགས་རྒྱུད་ལས་།
ཉི་མ་བཞི་པའི་སྤྱི་དོན་བསྟན་པའི་ལེའུ་སྟེ་བཅུ་གཅིག་པའོ་༎།
། དེ་ནས་རྒྱུད་བདག་གཤིན་རྗེ་ཡིས་༎
འཁོར་ལོ་སྤྱི་ཡི་དབྱེ་བ་གསུངས་༎
དོན་དམ་འཁོར་ལོ་མི་འགྱུར་བ་༎
དོན་དམ་ཀུན་རྫོབ་མི་སླུ་བ་༎
གཅོད་དང་བཟློག་དང་འཇམ་པ་གསུམ་༎
ཏིང་འཛིན་ལྷ་ཡི་འཁོར་ལོ་དང་༌༎
ཡིག་འབྲུ་རྫས་ཀྱི་འཁོར་ལོ་དང་༌༎
གཅོད་བྱེད་མཚོན་ཆའི་འཁོར་ལོ་གསུམ་༎
བསྙེན་འཕྲིན་མནན་པ་གསུམ་དང་སྦྲེལ་༎
ཡིག་འབྲུའི་འཁོར་ལོ་གཉིས་སུ་དབྱེ་༎
སྤྱི་དང་ཉི་ཚེ་རྣམ་པ་གསུམ་༎
ཧྲིཤྟྲིཧའི་སྔགས་དང་འབྲུ་བཅུ་བདུན་༎
སྡོམ་པ་སྤྱི་ཡི་འཁྲུལ་འཁོར་ཡིན་༎
ཉི་ཚེ་བ་ལ་རྣམ་པ་གཉིས་༎
རྩ་བ་དང་ནི་ཡན་ལག་གཉིས་༎
རྩ་བ་ལ་ཡང་རྣམ་པ་གསུམ་༎
རྒྱས་འབྲིང་བསྡུས་པར་ཤེས་པར་བྱ་༎
སུམ་ཅུ་གཉིས་དང་བཅུ་བདུན་དང་༌༎
ཡིག་འབྲུ་ལྔ་པོ་གོ་རིམས་བཞིན་༎
ཡན་ལག་ལ་ཡང་རྣམ་པ་བཞི་༎
སྙིང་བོ་ཞལ་དང་མཚོན་ཆ་དང་༌༎
གོ་ཆའི་འཁོར་ལོ་མཚོན་ཆ་དང་༌༎
འཁོར་ལོ་སྒྲུབ་པ་གང་བྱེད་ཀྱང་༌༎
བསྙེན་པ་འཕྲིན་ལས་གནན་པ་གསུམ་༎
ཀུན་ལ་ཡོད་པར་ཤེས་བར་བྱ་༎
ནག་པོ་སྔགས་རྒྱུད་ལས་།
འཁོར་ལོ་སྤྱིའི་དབྱེ་བ་བསྟན་པའི་ལེའུ་སྟེ་བཅུ
གཉིས་པའོ་༎ ༎ དེ་ནས་རྒྱུན་འཆད་སྐྱེས་བུ
༄༅༎ ཡིས་༎
འཁོར་ལོ་ལ་འཁོར་ལོ་བསྐོར་གསུངས་༎
ཚིག་དང་དོན་དུ་ཤེས་པར་བྱ་༎
དོན་བསྐོར་བླ་མའི་ཞལ་ལས་བཞེས་༎
ཚིག་ལ་ཡང་ནི་རྣམ་གསུམ་སྟེ་༎
རབ་ཏུ་གཏོར་དང་གཏོར་བ་གསུམ་༎
སུམ་ཅུ་གཉིས་དང་བཅུ་བདུན་དང་༌༎
ཡིག་འབྲུ་ལྔ་སྟེ་གོ་རིམས་བཞིན་༎
ཡང་ན་རྣམ་པ་བཞིར་དབྱེ་སྟེ་༎
ཐུན་མོང་བ་དང་བྱེ་བྲག་དང་༌།
ཕྱི་ནང་གནས་སུ་ཀླག་པའོ་༎
ཐུན་མོང་བ་ལ་གཉིས་སུ་དབྱེ་༎
ཐུན་མོང་ཕྱོགས་སུ་ཀླག་པ་དང་༌༎
ཕྱོགས་མཚམས་སྤེལ་ཏེ་ཀླག་པའོ་༎
བྱེ་བྲག་ནང་ལ་རྣམ་གསུམ་སྟེ་༎
ཕྱི་ལ་གསུམ་དུ་ཤེས་པར་བྱ་༎
ཕྱོགས་དང་མཚམས་དང་ཐུན་མོང་བའོ་༎
གནས་ཀྱི་ཚུལ་ལ་རྣམ་གཉིས་ཏེ་༎
སྡོམ་དང་སོ་སོར་ཀླག་པའོ་༎
སྡོམ་དུ་ཀླག་ན་རྣམ་པ་གསུམ་༎
སུམ་ཅུ་གཉིས་དང་འཕེལ་བའི་སྔགས་ལ་༎
འགྲིབ་པའི་སྔགས་སུ་ཤེས་པར་བྱ་༎
སོ་སོར་ཀླག་པ་རྣམ་དྲུག་སྟེ་༎
མུ་བཞིའི་སྔགས་དང་འཇུག་བའི་སྔགས་༎
ལྡོག་པའི་སྔགས་དང་ཐུན་མོང་སྔགས་༎
བཅུ་བདུན་རྐང་པ་བཞིར་གདོན་པའོ་༎
ཡ་མ་ར་ཛ་མེ་ཡ་།
ཡ་མེ་དོ་རུ་ན་ཡོ་ད་ཡ་།
ཡ་ད་ཡོ་ནི་ར་ཡཀྴེ་ཡ་།
ཡཀྴེ་ཡཙྪ་ནི་།
ར་མ་ཡ་།
ར་ཛ་ས་ཏྭོ་།
དོ་རུ་ན་ཡོ་།
ཡོ་ནི་ར་ཡ་།
ཡ་ཙ་ནི་ར་།
མེ་ཏ་ཀྴེ་མ་།
ཏ་ཀྴེ་མ་མེ་།
ཡ་ར་དོ་ཡོ་།
མ་མེ་ཏ་ཀྴེ་།
ར་ཙ་ས་ཏྭ་།
རུ་ན་ཡོ་ནི་།
ར་ཡ་ཛ་ནི་།
ཡང་ན་གཉིས་སུ་ཤེས་བྱ་སྟེ་༎
ཕུང་པོ་ལྔ་ལ་བརྡེག་པ་དང་༌༎
ལུས་ངག་ཡིད་ལ་བརྡེག་བའོ་༎
དོན་བསྐོར་ཞེས་བྱ་བསྒྲུབ་པ་སྟེ་༎
བསྒྲུབ་པ་ལ་ཡང་རྣམ་བཞི་སྟེ་༎
གཤིན་རྗེ་སྲོག་གི་བསྒྲུབ་པ་དང་༌༎
ཕྱི་ཡི་འཁོར་ལོ་བསྒྲུབ་པ་དང་༌༎
རྩ་བའི་འཁོར་ལོ་བསྒྲུབ་པ་དང་༌༎
འཁོར་རྣམས་རྒྱས་པའི་བསྒྲུབ་པའོ་༎
སྲོག་གི་བསྒྲུབ་པ་ཞེས་བྱ་ལ་༎
བསྙེན་པ་འཕྲིན་ལས་མནན་པ་གསུམ་༎
བསྙེན་པ་གཉིས་ཏེ་རྒྱུན་བསྙེན་དང་༌༎
ཉེ་བར་བསྒྲུབ་པའི་བསྙེན་པའོ་༎
རྩ་འཁོར་བསྙེན་པ་རྣམ་གསུམ་སྟེ་༎
རྒྱུན་དང་ཉེ་བར་བསྙེན་པའོ་༎
སྤྱི་ཡི་འཁོར་ལོ་རྣམ་བཞི་སྟེ་༎
རྒྱུན་དང་ཉེ་བར་བསྙེན་པའོ་༎
འཁོར་རྒྱས་བསྒྲུབ་པ་རྣམ་གཉིས་ཏེ་༎
དམར་ནག་གནིས་ཀྱི་བྱེ་བྲག་གོ་། ནག་པོ་འཁོར་རྒྱས་བསྒྲུབ་པ་ལ་༎
རྒྱུན་དང་ཉེ་བར་བསྙེན་པའོ་༎
ཉེ་བར་བསྙེན་ལ་རྣམ་གཉིས་ཏེ་༎
སྙིང་པོ་ཉེ་བའི་སྙིང་བོའོ་༎
ཨོམ་བཛྲ་ས་ཏྭ་པར་ཧུ~མ་ཕཏ་།
ཨོམ་ར་ཙ་ས་ཏྭོ་མེ་ཨེ་ཀ་ཛ་ཏི་མུ་ཀ་ཨ་ཤོ་མེ་།
ཨོམ་ཨཧཧུ~མ་།
རྟེ་རི་རག་ཤ་ར་ག་ས་མ་ན་སྭཧ་།
འཕྲིན་ལས་མནན་པ་སྔ་མ་བཞིན་༎
ནག་པོ་སྔགས་རྒྱུད་ལས་།
འཁོར་ལོ་བསྐོར་བ་བསྟན་པའི་ལེའུ་སྟེ་བཅུ་གསུམ
པའོ་༎ ༎ དེ་ནས་ཐུགས་རྗེའི་བདག་པོ་ཡིས
༎ འཁོར་ལ་རྒྱུད་ཀྱི་དོན་གསུངས་པ་༎
རྒྱུད་ནི་བསྡུས་བར་ཤེས་པར་བྱ་༎
བདག་དོན་གཞན་དོན་གཉིས་ཀའི་དོན་༎
སྐུ་དང་གསུང་ཐུགས་ཡོན་ཏན་དང་༌༎
འཕྲིན་ལས་སྡུད་བས་རྒྱུད་ཅེས་བྱ་༎
དོན་གྱི་རྒྱུད་དག་ཚིག་གི་རྒྱུད་༎
རྒྱུའི་རྒྱུད་དང་ཐབས་ཀྱི་རྒྱུད་༎
འབྲས་བུའི་རྒྱུད་དང་རྣམ་པ་གསུམ་༎
རྩ་བའི་རྒྱུད་དང་ཕྱི་མའི་༄༅༎
རྒྱུད་༎
ཕྱི་མའི་ཕྱི་མ་རྟོག་པའི་རྒྱུད་༎
རྒྱུད་ཀྱི་བདག་བོ་ཆོས་ཀྱི་སྐུ་༎
འཆད་པ་གཟུགས་སུ་རྣམ་པ་གཉིས་༎
བདག་དོན་ལ་ཡང་རྣམ་པ་གཉིས་༎
ཐུན་མོང་བ་དག་མཆོག་ཉིད་དང་༌༎
ཐུན་མོང་བ་ལ་རྣམ་པ་བཞིའོ་༎
མཆོག་གི་གཉིས་སུ་ཤེས་པར་བྱ་༎
བསྐྱེད་དང་རྫོགས་པའི་རིམ་པའོ་༎
གཉིས་ཀའི་དོན་ལ་འང་རྣམ་པ་བཞི་༎
གཞན་དོན་ལ་ཡང་རྣམ་གཉིས་ཏེ་༎
ཕན་གདགས་པ་དང་ཚར་གཅད་དོ་༎
ཕན་གདགས་བ་ནི་རྣམ་བ་བཅུ་༎
ཚར་གཅད་པ་ནི་མཐའ་ཡས་ཀྱང་༌༎
བསྡུ་ན་བརྒྱ་དང་རྩ་གཅིག་ཡིན་༎
དུ་ལས་བསྡུ་ན་ལྔ་བཅུ་གཅིག་། དེ་ལས
བསྡུ་ན་ཉི་ཤུ་གཅིག་། དེ་ལས་སྡུ་ན
བཅུ་གཉིས་ཏེ་༎ དེ་ལས་ཀྱང་ནི་རྣམ་པ་བདུན་༎
དེ་ལས་སྐུ་གསུང་ཐུགས་དང་གསུང་༌༎
བསྒྲུབ་པ་གསུམ་དུ་ཤེས་པར་བྱ་༎
སྐུ་བསྒྲུབ་གཟུགས་ཅན་རགས་ཚུལ་དང་༌༎
གསུང་བསྒྲུབ་ཡིག་འབྲུའི་འཁོར་ལོ་སྟེ་༎
ཐུགས་བསྒྲུབ་ཕྱག་མཚན་མཚོན་ཆ་ཡིན་༎
ཐུགས་བསྒྲུབ་ཡབ་ཡུམ་གཉིས་ཀྱི་སྟེ་༎
ཡུམ་ལ་སྲོག་ཐིགས་ཕྲན་ཚེགས་གཉིས་༎
དབབ་ཡར་ཤུགས་སྒྲོལ་རག་སྔགས་ཐུན་༎
མ་བྱུང་འབྱུང་བར་མི་འགྱུར་རོ་༎
ཡབ་ཀྱི་སྲོག་སྡུད་ཚེ་སྡུད་གཉིས་༎
སྲོག་སྡུད་གསད་པའི་ག་བུ་དང་༌༎
གནན་བའི་ག་བུར་ཤེས་པར་བྱ་༎
གཤིན་རྗེ་ནག་པོའི་སྔགས་རྒྱུད་ལས་།
རྒྱུད་དོན་སྤྱིར་བཤད་པ་སྟེ་ལེའུ་བཅུ་བཞི་པའོ་༎  ་༎ དེ་ནས་ཡ་མནྟ་ཀ་ཡིས་༎
རྒྱུད་འདི་འཁོར་ལ་གཏད་པ་སྟེ་༎
བདེ་བར་གཤེགས་པ་འདི་ལྟ་སྟེ་༎
རྫོགས་ལྡན་གསུམ་ལྡན་གཉིས་ལྡན་དང་༌༎
རྩོད་དུས་བསྟན་བ་མར་འགྲིབ་ལ་༎
གཤིན་རྗེ་ནག་པོས་འདུལ་བའི་དོན་༎
བསྟན་པ་འདི་ལ་མོས་པ་ཡི་༎
འཁོར་རྣམས་སྣོད་དུ་རུང་བ་ལ་༎
རྒྱུད་འདི་ཚིག་དོན་རྒྱས་པར་སྟོན་༎
རྒྱུད་འདིའི་དོན་ལ་གང་འཇུག་བ་༎
ཐུན་མོང་མཆོག་གི་དགོས་གྲུབ་མྱུར་༎
ཚར་གཅད་པ་ལ་མཆོག་ཏུ་བཤད་༎
བཅོམ་ལྡན་འདས་འཇམ་དཔལ་གཤིན་རྗེ་གཤེད་དཔལ་ཡ
མནྟ་ཀ་རྒྱུད་ཐམས་ཅད་ཀྱི་བདག་པོ་དེ་སྐད
བཀའ་སྩལ་ཏེ་། འཁོར་རྣམས་རྗེས་སུ་ཡི་རངས་ནས་།
དེ་ཉིད་དུ་མི་སྣང་བར་གྱུར་ཏོ་༎
དཔལ་གཤིན་རྗེ་གཤེད་ནག་པོའི་སྔགས་རྒྱུད་ལས་།
རྒྱུད་བསྟན་པའི་ལེའུ་སྟེ་བཅྭ་ལྔ་པའོ་༎ ༎
གཤིན་རྗེ་སྔགས་རྒྱུད་ནག་པོའི་རྒྱུད་རྫོགས་སོ་༎
༎ བསྣུབས་རྡོ་རྗེ་དབང་ཕྱུག་གིས་ལུས་སེམས་རྡུལ

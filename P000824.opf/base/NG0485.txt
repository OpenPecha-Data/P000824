(༡)འཕགས་པ་འཇམ་དཔལ་གྱི་རྒྱུད་བཞིའི་དོན་གསལ་བར་བྱེད་པའི་རྒྱུད་ཞེས་བྱ་བ་བཞུགས་སོ་༎
ཐ
༄༅༎ རྒྱ་གར་སྐད་དུ་༎
མཉྫུ་ཤྲི་ཏན་ཏྲ་ཙ་ཏ་རི་ཨ་ཏ་ལ་ཏན་ཏྲ་ན་མ་༎
བོད་སྐད་དུ་༎
འཕགས་པ་འཇལ་དཔལ་གྱི་རྒྱུད་བཞིའི་དོན་གསལ་བར་བྱེད་པའི་རྒྱུད་ཅེས་བྱ་བ་༎
དཔལ་རྡོ་རྗེ་འཆང་ལ་ཕྱག་འཚལ་ལོ་༎
འདི་སྐད་བདག་གིས་ཐོས་པ་དུས་གཅིག་ན་༎
བཅོམ་ལྡན་འདས་པདྨ་བརྩེགས་པའི་གནས་ཡིད་འདྲེས་ཀྱི་འཚལ་ན་བཞུགས་ཏེ་༎
རྡོ་རྗེ་འཆང་དང་མཁའ་འགྲོ་མ་རྣམས་དང་ཐབས
ཅིག་གོ་། དེའི་ཚེ་གསང་བའི་བདག་པོ་སྟན
ལས་བཞེངས་ཏེ་འདི་སྐད་ཅེས་གསོལ་ཏོ་༎
ཀྱེ་བཅོམ་ལྡན་རྡོ་རྗེ་འཆང་༌༎
རྒྱུད་ཀྱི་རྒྱལ་པོ་འཇམ་དཔལ་རྣམ་པ་བཞི་༎
དེ་ཡི་དོན་གྱི་དགོངས་པ་ཇི་ལྟར་ལགས་༎
འཇམ་དཔལ་ཞེས་ཀྱིས་ཅི་ལ་བགྱི་༎
རྒྱན་ཅེས་བྱ་བ་ཇི་ལྟར་ལགས་༎
ཞེས་ཞུས་སོ་༎
དེ་ནས་ཡང་སྟོན་པས་༄༅༎
བཀའ་སྩལ་པ་༎
འཇམ་དཔལ་སྡེ་བཞི་ངས་བཤད་ཀྱིས་༎
རྡོ་རྗེ་འཛིན་སོགས་ལེགས་ཟུང་ཞིག་། འཇམ་དཔལ་སྡེ་བཞི་དགོངས་པ་ནི་༎
རང་རང་རེ་རེའི་མཚན་ཉིད་བསྡུས་པ་བཤད་༎
དང་པོ་ཞུས་པའི་དོན་བཤད་དེ་༎
འཇམ་དཔལ་ཞེས་པ་རྣམ་པ་གཉིས་༎
ཚིག་དང་དེ་བཞིན་དོན་དུ་བཤད་༎
ཚིག་རྒྱུད་ལེའུ་བཅུ་པའོ་༎
ཐ་སྙད་སྤྲོས་པ་བསྟན་པ་ནི་༎
སྟོན་པས་དགོངས་པ་མ་ནོར་བཤད་པས་ན་༎
ཚིག་གི་འཇམ་དཔལ་དམ་པ་ཡིན་༎
དོན་གྱི་འཇམ་དཔལ་རྣམ་པ་གཉིས་༎
སངས་རྒྱས་དང་ནི་བདེ་གཤེགས་དགོངས་༎
སངས་རྒྱས་སྐུ་དང་ཡེ་ཤེས་ཏེ་༎
འཇམ་དཔལ་ཆོས་སྐུ་གཟུགས་སྐུ་གཉིས་༎
བདག་གཞན་གདུལ་བྱ་གཉིས་ཀྱི་དཔལ་༎
འཇམ་དཔལ་ཆོས་ཀྱི་དབྱིངས་ཞེས་བྱ་༎
མཉམ་པ་ཉིད་ཀྱི་ཡེ་ཤེས་གཉིས་༎
ཡེ་ཤེས་རྣམ་གསུམ་དཔལ་ཡིན་ནོ་༎
འཇམ་དཔལ་ངང་ལ་དཔལ་གྱིས་སོ་༎
འཇམ་དཔལ་བཅོམ་ལ་དཔལ་གྱིས་ལྡན་༎
དེ་ཡི་དགོངས་པ་དང་སྦྱར་ན་༎
འཇལ་དཔལ་ངང་སྟེ་མ་བཅོས་གཡོས་པ་མེད་༎
རང་བཞིན་མ་འགགས་སྐུ་དང་ཡེ་ཤེས་དཔལ་མ་འགགས་དོན་ལ་སྦྱོར་བའོ་༎
འཇམ་དཔལ་ཞེས་ཀྱང་དེ་ལ་བྱ་༎
དོན་གྱི་འཇམ་དཔལ་ཀུན་མཐུན་ཏེ་༎
ཚིག་རྒྱུད་ལེའུ་བཅུ་པ་དང་༌༎
རྒྱུ་དང་ལྔ་ཡི་བདག་ཉིད་ཅན་༎
ཅེས་གསུངས་སོ་༎
འཇམ་དཔལ་བཤད་པའི་རྒྱུད་ལས་༎
འཇམ་དཔལ་སྤྱིའི་བསྟན་པ་སྟེ་ལེའུ་དང་པོའོ་༎  ་༎ དེ་ནས་ཡང་སྟོན་པས་གསུངས་སོ་༎
རྡོ་རྗེ་འཛིན་པ་ངེས་ཟུང་ཞིག་། ཡེ་ཤེས་ལ་ཡང་རྣམ་པ་གཉིས་༎
ཚིག་དང་དོན་དུ་བསྟན་པ་ཡིན་༎
དོན་གྱི་ཡེ་ཤེས་རྒྱུ་ཡང་ལྔ་༎
ཡང་ན་གཉིས་སུ་བསྡུས་པ་ཡིན་༎
འཕྲལ་འབྱུང་མེད་དང་ཡེ་ཤེས་དང་༌༎
མན་པའི་དོན་ཀྱང་དེ་བཞིན་ནོ་༎
ཚིག་གི་ཡེ་ཤེས་རྫོགས་ཆེན་ལུང་༌༎
གཞན་གྱི་ཡེ་ཤེས་དོན་མི་ཤེས་༎
རྫོགས་ཆེན་ཡེ་ཤེས་གཏན་འབེབས་པས་༎
ཡེ་ཤེས་དོན་གྱི་ངོ་བོ་གསལ་༎
ཡེ་ཤེས་ཞེས་ཀྱང་དེ་ལ་བྱ་༎
རྒྱན་ཅེས་བྱ་བ་རྣམ་པ་གཉིས་༎
བརྗོད་བྱ་དོན་དང་རྗོད་བྱེད་ཚིག་། ཚིག་གི་རྒྱན་ནི་རྣམ་པ་གཉིས་༎
འཇམ་དཔལ་ཚིག་ལ་རྫོགས་ཆེན་ལུང་གིས་བརྒྱན་༎
རྫོགས་ཆེན་ཚིག་ལ་འཇམ་དཔལ་ལུང་གིས་བརྒྱན་༎
གཅིག་ལ་གཅིག་མཛེས་གསེར་ལ་གཡུས་སྤྲས་འདྲ་༎
དོན་གྱི་རྒྱན་༄༅༎
ནི་རྣམ་པ་བཞི་༎
ཆོས་ཉིད་དག་ལ་ཆོས་ཀྱི་སྐུ་ཡིས་བརྒྱན་༎
ཆོས་ཀྱི་སྐུ་ལ་ཡེ་ཤེས་ཀྱི་གདངས་དང་ཆས་པས་བརྒྱན་༎
ཡེ་ཤེས་གདངས་ལ་ཐུགས་རྗེའི་གཟུགས་སྐུས་བརྒྱན་༎
ཐུགས་རྗེའི་སྐུ་ལ་བསྟན་པའི་སྙིང་པོས་བརྒྱན་༎
རྒྱན་ཅེས་བྱ་བ་དེ་ལྟར་རོ་༎
ཞེས་གསུངས་སོ་༎
འཇམ་དཔལ་བཤད་པའི་རྒྱུད་ལས་༎
ཡེ་ཤེས་རྒྱན་གྱིས་བཤད་པ་སྟེ་ལེའུ་གཉིས་པའོ
༎ ༎ དེ་ནས་ཡང་ལག་ན་རྡོ་རྗེ་ཞུས
པ་༎ དགོངས་པ་ཞེས་ནི་ཅི་ལ་བགྱི་༎
འདུས་པ་ཞེས་པ་ཇི་ལྟར་ལགས་༎
ཐུགས་རྗེ་ཆེན་པོས་གསུང་དུ་གསོལ་༎
ཅེས་ཞུས་སོ་༎
སྟོན་པས་བཀའ་སྩལ་པ་༎
རྡོ་རྗེ་འཛིན་པས་ངེས་ཟུང་ཞིག་། དགོངས་པ་ཞེས་པའི་བྱ་བ་ནི་༎
གདུལ་བྱའི་བསམ་པ་ལ་དགོངས་ནས་༎
རབ་འབྲིང་བློ་དང་སྦྱར་ནས་སུ་༎
ཐ་མ་རྣམས་ལ་མཚན་ཉིད་སྡེ་གསུམ་བསྟན་༎
འབྲིང་ལ་གསང་སྔགས་ཕྱི་ནང་བསྟན་༎
རབ་ལ་ཨ་ཏི་མ་ནོར་བསྟན་༎
དགོངས་པ་ཞེས་ཀྱང་དེ་ལ་བྱ་༎
འདུས་པ་བྱ་བ་རྣམ་པ་གཉིས་༎
སྤྱི་ཡི་དགོངས་པ་ཚད་དུ་འདུས་༎
མཚན་གྱི་དགོངས་པ་ལེའུ་ལྟར་འདུས་པས་༎
འདུས་པ་ཞེས་ནི་བྱ་བ་འོ་༎
ཞེས་འཇམ་དཔལ་བཤད་པའི་རྒྱུད་ལས་༎
དགོངས་པ་འདུས་པའི་དོན་བཤད་པ་སྟེ་ལེའུ་གསུམ
པའོ་༎ ༎ དེ་ནས་ཡང་ལག་ན་རྡོ་རྗེ
ཞུས་པ་༎ མཚན་བརྗོད་ཅེས་ཀྱང་ཅི་ལ་བགྱི་༎
ཐུགས་རྗེ་ཆེན་པོས་གསུང་དུ་གསོལ་༎
ཞེས་ཞུས་སོ་༎
རྡོ་རྗེ་འཆང་གིས་བཀའ་སྩལ་པ་༎
ལག་ན་རྡོ་རྗེས་ངེས་ཟུང་ཞིག་། མཚན་དང་རྗོད་བྱེད་རྣམ་པ་གཉིས་༎
མཚན་གྱི་སྐུ་དང་ཡེ་ཤེས་མཚན་ནས་བརྗོད་པས་༎
རྟོག་པའི་ཡེ་ཤེས་རྒྱུད་ལ་ཤར་༎
ཚིག་གི་རྒྱུད་ཀྱི་མཚན་བརྗོད་པས་༎
རབ་ཀྱིས་དོན་གྱི་དགོངས་པ་ལོངས་༎
རྗོད་བྱེད་སྤྱི་རྒྱུད་ཆེན་པོ་ཡིན་༎
མཚན་བརྗོད་ཅེས་ཀྱང་དེ་ལ་བྱ་༎
ཞེས་གསུངས་སོ་༎
འཇམ་དཔལ་བཤད་པའི་རྒྱུད་ལས་༎
མཚན་བརྗོད་ཀྱི་དོན་བཤད་པ་སྟེ་ལེའུ་བཞི་པའོ
༎ ༎ དེ་ནས་ཡང་ལག་ན་རྡོ་རྗེ་སྣ
དྲངས་ནས་བསྐོར་བ་བྱ་སྟེ་༎
འདི་སྐད་ཅེས་གསོལ་ཏོ་༎
ཨེ་མ་ཧོ་བཅོམ་ལྡན་རྡོ་རྗེ་འཆང་༌༎
རྒྱུད་གསུམ་མཚན་གྱི་ངེས་དགོངས་ཀྱིས་༎
བདག་བཞན་དོན་གྱི་སྣང་བ་གསལ་༎
རྒྱུད་ཆེན་མཚན་དོན་དགོངས་པ་བཀྲོལ་༎
འགྲོ་བའི་མགོན་པོ་རྗེས་ཡི་རང་༌༎
ཞེས་གསུངས་སོ་༎
འཇམ་དཔལ་བཤད་པའི་རྒྱུད་ལས་༎
རྗེས་སུ་ཡི་རང་བ་སྟེ་ལེའུ་ལྔ་པའོ་༎།
། འཇམ་དཔལ་བཤད་པའི་རྒྱུད་ལས་༎
དོན་གྱི་སྒྲོན་མ་བསྟན་པའི་ལེའུ་སྟེ་ཡང་སྙིང

ཀ་ཁ་ལི་དང་དར་རབ་སྙན་དབྱངས་ཀྱི་སྒྲ་ནི་ཚིགས་སུ་བཅད་དོ་༎
སྣ་ཚོགས་གཟུགས་འཛིན་སྒྲ་ལས་གཅེས་པའི་དོན་ནི་དྲུག་འབྱུང་སྟེ་༎
སྙན་པའི་དབྱངས་སྒྲ་མང་པོ་ཤིན་ཏུ་དག་དང་བདེ་བ་སྙེད་པར་རོལ་༎
སངས་རྒྱས་བྱང་ཆུབ་དེ་ཉིད་དམ་པ་གྲུབ་པས་རྡོ་རྗེ་བདུད་རྩི་བདེ་ཆེན་པོ་༎
ཐེ་ཚོམ་ཐམས་ཅད་གཅོད་པའི་གསང་བ་དེ་ཉིད་དཀྱིལ་འཁོར་རྣམ་པར་འབྱུང་༌༎
དེ་བཞིན་ཉིད་དག་བདག་བསྟན་པས་ཡེ་ཤེས་རྡོ་རྗེས་བྱ་བ་ཐབས་ཅད་བྱེད་༎
མཆོག་ཏུ་ཡབ་ཡུམ་གཉིས་ཀ་དགྱེས་པའི་གྲུབ་པར་འགྱུར་༎
ཆགས་པའི་བདེ་བས་བཅོམ་ལྡན་བདུད་རྩི་རྡོ་རྗེ
འབྱུང་གནས་མཆོག་། རྣལ་འབྱོར་རྡོ་རྗེའི་ཐེག་པ
ཐམས་ཅད་སྦྱོར་ཞིང་ཁྱབ་པར་གནས་༎
དམ་པ་འོན་ཀྱང་རྟོགས་པ་སྦྱང་ཕྱིར་ཕྱག་རྒྱའི་རོལ་པས་རྣམ་པར་རོལ་པར་བཤད་༎
ཕྱག་རྒྱའི་མཆོག་ནི་རྣལ་འབྱོར་དམ་པ་ཡིན་པས་ཀུན་གྱི་ཡུལ་མིན་གསང་༌༎
སྙིང་པོའི་དོན་ནི་ལྷ་ཉིད་ལྡན་པས་ཁྱབ་པར་ལྡན་ཞིང་འབྱུང་༌༎
དོན་འདི་རྣམ་པར་སྦྱངས་བ་ལྷ་ཡི་རང་བཞིན་རྟོགས་ཤིང་ངེས་པར་འགྲུབ་༎
དེ་ནས་བཅོམ་ལྡན་འདས་རྡོ་རྗེ་བདུད་རྩི་བདེ་བ་ཆེན་པོ་༎
མ་མ་ཀི་ཉིད་མངོན་སུམ་གྱུར་ན་ཕྱག་རྒྱའི་སྙིང་པོ་འབྱུང་གནས་དམ་པ་ཡིན་༎
ཕྱག་རྒྱའི་དོན་ཉིད་གསུམ་དུ་བསྡུས་ཏེ་ལུས་ངག་ཡིད་ལས་རྣམ་པར་འབྱུང་༌༎
ལུས་ཀྱི་ཕྱག་རྒྱ་ལག་པ་བསྐྱོད་དང་ངག་གི་ཕྱག་རྒྱ་སྔགས་ཚིགས་ཡིན་༎
སེམས་ཀྱི་ཕྱག་རྒྱ་ཏིང་འཛིན་ཡིན་ཏེ་མངོན་སུམ་ཁྱབ་པར་གནས་༎
རྡོ་རྗེ་བདུད་རྩི་ཆེན་པོའི་རྒྱུད་འདིས་ཕྱག་རྒྱ་རྣམ་པར་གསལ་༎
རྣལ་འབྱོར་ཕྱག་རྒྱ་དང་པོའི་ཡེ་ཤེས་ཡིན་པས་མཚན་མའི་ཕྱག་རྒྱ་བྲིས་པ་མེད་༎
མངོན་སུམ་ཕྱག་རྒྱ་གཟུགས་རྣམས་ཡིན་པས་བཟང་པོའི་ལྷས་ནི་རྣམ་པར་བརྒྱན་༎
དབྱིངས་ཀྱི་པདྨ་མཆོད་པའི་མཆོག་རེ་དབང་པོ་ཐམས་ཅད་དེ་བཞིན་གསལ་༎
རྡོ་རྗེ་པདྨ་མཉམ་པར་གཞག་པས་སྦྱར་བས་གཅེས
པ་ཐམས་ཅད་ཟབ་པའི་མཆོག་། ཇི་ལྟར་དཔག
བསམ་ཤིང་ཆེན་ལས་ནི་མེ་ཏོག་ཡལ་ག་ལོ
འབྲས་སྡོང་༌༎ རྩ་བ་གང་ཡིན་ཟིན་པ་ལས་དགོངས་པ་མེད་འབྱུང་ཞིང་༌༎
རེ་བ་ཀུན་རྫོགས་དེ་ལས་འབྱུང་སྟེ་།
ཕྱག་རྒྱའི་དོན་ནི་ཐམས་ཅད་འབྱུང་བའི་རྒྱུ་དེ་མ་དང་འདྲའོ་༎
རིག་པ་མཆོག་གི་གནས་ནི་བདེ་བའི་དབྱིངས་ནི་ཁྱབ་པར་གནས་༎
དེ་ཕྱིར་བཅོམ་ལྡན་བདེ་བ་ཆེན་པོ་ཡིན་།
མ་མ་ཀི་ལ་རྡོ་རྗེས་བལྟས་པས་གསང་སྔགས་མཚན་མ་ཐམས་ཅད་འབྱུང་༌༎
དང་པོར་ཨོམ་སྦྱོར་རྣམ་སྣང་ལ་སོགས་བདུད་རྩི་བདེ་ཆེན་དང་༌༎
ས་བོན་བཞི་ཡིས་མཉམ་སྦྱར་བས་༎
ས་ལ་སོགས་པ་བྱེད་པར་འགྱུར་༎
དེ་ཡང་རྣམ་པར་སྣང་མཛད་སྦྱིན་པས་གནས་པ་འབྲུ་བཞི་རྣམ་པར་གནས་༎
བཞི་པ་རྣམ་པར་བརྒྱན་པས་མ་མ་ཀི་ནི
སྙིང་པོའི་མཆོག་། བརྒྱད་པ་གཡོ་བ་བྱེད་པའི
དབུས་སུ་བརྒྱད་བརྒྱད་ཀྱིས་ཀྱང་རྣམ་པར་བརྒྱན་༎
པདྨ་བརྒྱད་རྣམས་ལ་ནི་མཆོད་པའི་ཕྱིར་ལྷ་༄༅༎
མོ་རྣམས་དང་སྙིང་པོ་དགོད་༎
སྣོད་བཞི་དང་ནི་སྙིང་པོ་དགོད་པ་མ་མ་ཀི་དབྱིངས་མཆོག་ལ་༎
ཟེ་བ་རྣམས་ལ་སྔགས་ཀྱི་ས་བོན་རྣམས་དང་སྙིང་པོ་བྲི་བར་བྱའོ་༎
སྟོང་པའི་དོན་ལས་ལྷ་ཉིད་འབྱུང་སྟེ་རྣམ་སྣང་ལ་སོགས་ཀུན་༎
ས་ཧ་འབྱུང་བས་ཀུན་ཏུ་བརྒྱན་པས་འགྲུབ་པ་ཐམས་ཅད་རབ་ཏུ་རྩལ་༎
སྒོ་བཞི་དག་པར་བཀོད་པས་མེ་ཏོག་བདུག་པ་ལ་སོགས་བཞི་༎
རྣམ་སྣང་མཛད་དང་ས་ཧ་ལས་ནི་མ་ནིང་ལ་སོགས་བཞི་རྣམས་བརྒྱད་༎
བརྒྱན་པའི་མཆོད་པ་ཐམས་ཅད་གནས་པས་གསང་བའི
དཀྱིལ་འཁོར་མ་མ་ཀི་། འདིས་ན་རྡོ་རྗེའི
རྡོ་རྗེ་བདུད་རྩི་བདེ་བ་ཆེན་པོ་ཡིན་༎
དེ་བཞིན་གཤེགས་པ་ཐམས་ཅད་ཀྱི་སྐུ་དང་༌།
གསུང་དང་༌།
ཐུགས་གསང་བའི་ཡང་གསང་བ་རྡོ་རྗེའི་ཡང་རྡོ་རྗེ་དཔལ་བདེ་བ་ཆེན་པོའི་རྒྱུད་ལས་།
སྔགས་དང་ཕྱག་རྒྱ་དབྱུང་བའི་ལེའུ་སྟེ་གསུམ་པའོ
༎ ༎ དེ་ནས་ཧོམ་གྱི་ལས་ཀྱི་ཆོ་ག
རྣམས་ཀྱང་རིམ་པར་བཤད་པར་བྱ་སྟེ་།
སྐུ་གསུང་ཐུགས་སུ་བསྒྲུབ་པར་རྣལ་འབྱོར་ཆོ་གའི
རྒྱུད་ལས་རྣམ་པར་འབྱུང་བ་རྫོགས་པ་ཧོམ་གྱི
རྣམ་གྲགས་སྟོན་། ཞི་བ་རྒྱས་པའི་ལས་དང་དེ་བཞིན་དབང་དང་མངོན་སྤྱོད་དང་ནི་།
ཞེས་འགྲས་གསད་དང་བསྐྲད་དང་སྤོ་བའི་སྔགས་དང་ཕྱག་རྒྱ་ལ་སོགས་ཀུན་༎
རྡོ་རྗེ་བདུད་རྩི་རྒྱུད་འདི་ཉིད་ལས་བྱེད་པའི་ལམ་རྣམས་ཐམས་ཅད་གསུངས་༎
རྡོ་རྗེ་སེམས་དཔའ་བྱམས་པའི་ཁྲོའི་ལ་ནི་ཁྱབ་པར་གཉིས་རྫོགས་ཏེ་༎
ཐམས་ཅད་བརྒྱན་པའི་དཀྱིལ་འཁོར་སྤྱོད་པས་རབ་ཏུ་བརྒྱན་ཅིང་བཞུགས་པར་འགྱུར་།
ཁམས་གསུམ་རྣམ་པར་རྒྱལ་བའི་བརྐྱང་བསྐུམ་གནས་པར་འབྱུང་པོ་གནོན་༎
གཡས་བརྐྱང་གཡོན་བསྐུམ་ས་ནན་དྲུག་ཆེན་འཇོམས་པར་ངེས་པར་གནས་༎
སྔགས་རྣམས་སྦྱང་བའི་དོན་དུ་གཟིར་གནོན་ཆེན་པོས་ས་གཞི་གནོན་༎
དེ་ལྟའི་སྦྱོར་བས་ལུས་སྤྲུལ་ལ་སོགས་བགེགས་རྣམས་ལ་སོགས་གཟིར་༎
ཐོག་མར་བླ་མ་ལ་ནི་ཕྱག་བྱས་ཏེ་༎
དེ་ནས་བདག་མོ་ཆེན་མོ་སྤྱན་དྲངས་ཏེ་༎
ཚུར་བྱོན་པ་ཡི་ལྷ་མོ་ཆེན་མོ་འཇིག་རྟེན་མ་ལུས་ཀུན་སྒྲོལ་མ་༎
སེམས་ཅན་ཐམས་ཅད་རིན་ཆེན་བརྒྱན་ཅིང་རྒྱས་པ་ཉིད་དུ་བརྗོད་༎
རིན་ཆེན་རྫོགས་པའི་དབྱངས་ལ་སོགས་པས་རྡོ་རྗེ་སེམས་དཔའ་རབ་ཏུ་མཆོད་༎
འདི་ནི་མཆོད་ཡོན་ལས་དང་ཧོམ་གྱི་ལས་ལ་སོགས་པས་བསྒྲུབ་པའི་གྲུབ་པ་བླང་༌།
ཧི་ཧི་ཧི་ཧ་ས་ཧ་།
དྲི་ཆེན་དྲི་ཆུ་ཁྲག་དང་སེམས་ཀྱི་ཆུ་རེ་དཀྱིལ་འཁོར་ས་རྣམས་སྦྱང་༌༎
ཤ་ཆེན་བདུག་པ་དམ་པས་ཐམས་ཅད་བསང་ཞིང་བདུག་པ་ཆོ་ག་བྱ་༎
དེ་ནས་ཞུགས་སྤར་ཏེ་།
རིག་དང་གཏུམ་དང་དམ་པའི་ན་དའི་རིགས་༎
བྲམ་ཟེ་རྗེའུ་རིགས་རིགས་ངན་དམངས་རིགས་རྒྱལ་པོའི་རིགས་༎
དྲི་དང་བདུག་པ་མར་མེ་ལ་སོགས་ཀུན་བརྒྱན་མཆོད་པར་བྱེད་༎
ལྔ་འམ་ལྔ་ཡི་ཧྲི་བསྒོམ་བྷ་གའི་དབྱིངས་སུ་འབུམ་བསྒོམས་དཀྱིལ་འཁོར་དགོད་༎
སྤྱན་དང་ན་བཟའ་དཀར་དང་ཡིད་འཕྲོག་ལ་༄༅༎
སོགས་རྣམས་འབྱུང་བ་༎
བྷ་གའི་དབྱིངས་ཉིད་མེ་ཏོག་ལ་སོགས་ཡེ་ནས་ཁྱབ་པར་གནས་༎
དེ་ལྟར་གནས་པས་གསང་སྔགས་ཧོམ་ཀུན་ཚད་མར་གསུངས་པ་ཡིན་༎
ཞི་བའི་ཧོམ་ཁུང་ཟླུམ་པོར་བྱས་ཏེ་ཁྲུ་ཚད་ཙམ་གྱིས་ཐིག་གིས་དྲང་༌༎
ཟབ་སུ་ཁྲུ་ཕྱེ་བརྐོས་ཏེ་ཐམས་ཅད་དཀར་པོའི་ཚོན་གྱིས་བྲིས་༎
ངོས་སུ་བཀྲ་ཤིས་ལེགས་དགོད་སྟེང་དུ་འཁོར་ལོ་འབྲི་བར་བྱ་༎
རྒྱས་པ་ཁྲུ་དོ་ཚད་དེ་གཏིང་དུ་ཁྲུ་གང་བརྐོ་བར་བྱའོ་༎
ཀུན་ཏུ་གྲུབ་བཞི་མཉམ་ལ་ར་བྱི་སེར་པོའི་ཚོན་རྣམས་བཏང་༌༎
མངོན་སྤྱོད་གྲུ་གསུམ་ཚད་དེ་སོར་ནི་ཉི་ཤུ་གཉིས་ཀྱི་ཚད་དུ་བྱ་༎
ཟབ་སུ་དེ་ཡི་ཕྱེད་དེ་ཀུན་ཏུ་འབར་བས་འཁྱིལ་བའི་རྣམ་པར་བྲི་༎
ཟླ་གམ་དབང་གི་ཧོམ་དུ་གསུངས་ཏེ་ཁྲུ་གང་ལས་ནི་ཕྱེད་མ་བཅད་པའི་ཚད་དུ་བྱ་༎
ཧོམ་ཁུང་ཟླུམ་པོ་ལས་ཕྱེད་མར་བཅད་པ་བཞིན་དུ་བསྟན་༎
སྔགས་པ་བྱང་དུ་ཁ་བལྟས་ཞི་བ་ལས་ཀྱི་འདུག་སྟངས་ཡིན་༎
རྒྱས་པར་ཤར་དུ་བལྟས་དེ་མངོན་སྤྱོད་ནུབ་ཏུ་བལྟས་པར་རྣམ་པར་བསྒྱིངས་༎
དབང་ནི་ནུབ་ཏུ་བལྟས་ཏེ་སྤྱན་དྲངས་བཞུགས་གསོལ་བའང་དེ་བཞིན་ནོ་༎
མངོན་སྤྱོད་ནག་པོར་བྱས་ཏེ་དབང་ལ་སོགས་ཏེ་མཚན་ལྔས་གྲིས་༎
ཏིལ་དང་སྲན་མ་འོ་མ་མར་དང་སྦྱར་རྩིར་བཅས་༎
བདུད་རྩི་ལྔ་ལས་རྣམ་པར་བསྒོམ་པ་བཞིན་པ་ཡིན་ཏེ་རྒྱས་པའང་དེ་བཞིན་ནོ་༎
ཐམས་ཅད་ཏིང་འཛིན་ལས་ཏེ་ལོ་མ་ཅན་གྱི་ཤིང་ནི་དྲི་དང་ལྡན་༎
ཟས་དང་བཏུང་བའི་གཏོར་མ་འབྱུང་པོ་སྦྱིན་༎
བསྒྲུབ་པ་ཧེ་རུ་ཀའི་ཕྱག་རྒྱས་གཏོར་མ་ཐམས་ཅད་སྦྱིན་པར་བྱ་༎
རྣལ་འབྱོར་པས་ནི་རྟག་ཏུ་ཇི་ལྟར་འདོད་པའི་ལས་བྱ་གྲུབ་པ་སྟེ་༎
ཞི་བ་སྔ་དྲོ་བྱ་སྟེ་དབྱར་གྱི་དུས་ཏེ་སྔ་དྲོ་ཧོམ་ཡང་བྱ་།
རྒྱས་པ་སྟོན་ཀ་ཉི་མ་གུང་༌༎
མངོན་སྤྱོད་ལས་ནི་དཔྱིད་ཀྱི་དུས་ཏེ་བྱ་བ་སྟེ་༎
དགུན་དང་དབང་ནི་ནམ་གྱི་ཕྱི་དྲོའོ་༎
ལས་རྣམས་ཐམས་ཅད་འགྲུབ་པར་འགྱུར་༎
སྔ་དྲོ་ཞི་བའི་དུས་ཏེ་ཕྱི་དྲོ་དེ་བཞིན་རྒྱས་པའི་དུས་༎
ནམ་ཕྱེད་མངོན་སྤྱོད་དུས་ཏེ་དགུན་དང་དབང་ནི་ཕྱི་དྲོ་པདྨ་དབྱིངས་ཀྱི་དུས་༎
ཧོམ་ཁུང་དབུས་སུ་ལྷ་ཉིད་བཞུགས་པས་ཁྲོ་བོ་ཆེན་པོ་ཧུམ་མཛད་དེ་༎
བཞིས་དགྲད་ཞལ་གདངས་ཕྱག་རྒྱ་སྐྱང་སྟེ་བསྲེག་རྫས་མཆོད་ཡོན་དེ་ལ་དབུལ་༎
མཆོད་ཡོན་མཚན་མ་ཅན་རྣམས་དབུལ་༎
མངོན་སུམ་ལྷ་ཉིད་འབྱུང་༌།
ཐོག་མར་སྤྱན་དྲངས་མེ་ཡི་ལྷ་རྣམས་མ་ལུས་ཐམས་ཅད་མཆོད་།
ཁྲོ་བོ་འབར་བའི་འཕྲེང་བས་འཁྱིལ་པས་སངས་རྒྱས་བྱང་ཆུབ་འགྲུབ་པའི་མཆོག་། ཨོམ་།
ཚུར་གཤེགས་ཕར་ཕྱིན་མེ་ཡི་མཆོག་སྟེ་དངོས་གྲུབ་སྦྱིན་པར་མཛོད་།
ཁམས་གསུམ་བདག་པོ་དྲག་པོ་ཚངས་པའི་བྱི་རྒྱུ་ལ་སོགས་ཕྱག་བྱ་སྟེ་༎
མཆོད་ཡོན་ལ་སོགས་རྫས་ལྔ་འདི་དག་རྡོ་རྗེ་བླངས་ནས་ནི་༎
ཧུམ་ཧུམ་ཕཏ་ཕཏསྭ་ཧ་།
མཆོད་ཡོན་ཐོག་མར་ཕུལ་ཏེ་དེ་ནས་མེ་ཏོག་ལྷ་བཤོས་དབུལ་༎
ཨོམ་།
འབར་བ་རབ་ཏུ་ཤེས་པས་མེ་ཏོག་དྲི་དག་རབ་ཏུ་སྦྱང་༌༎
བདག་ལ་ཕན་ཕྱིར་མེ་ཏོག་ལ་༄༅༎
སོགས་སོ་སོར་བཞེས་པར་མཛད་དེ་།  ། ཨོམ་།
འབར་བ་རབ་ཏུ་བཞེན་པས་ངན་འགྲོ་འཇིག་རྟེན་སྐྱོབས་ཆེན་རབ་ཏུ་སྐྱོབས་༎
ལྷ་ཡི་མིག་ཐོབ་བྱེད་པས་ཏིང་འཛིན་མར་མེ་བཞེད་པ་རབ་ཏུ་དབུལ་༎
མར་མེའྀ་སྔགས་ལ་།
ཨོམ་།
འབར་ཙན་དན་རབ་སྦྱངས་པས་ག་པུར་ལ་སོགས་།
དྲི་ཞིམ་བདུག་པ་པཉྩ་བདག་ལ་ཕན་ཕྱིར་སེམས
གསལ་བྱེད་པ་ཕོག་ལ་སོགས་པ་འདི་བཞེས་གཤེགས
༎ བདུག་པའི་སྔགས་ལ་།
ཨོམ་སྣ་ཚོགས་དྲི་ཞིམ་འབྱུང་བ་ག་པུར་ལ་སོགས་ཡེ་ཤེས་བརྒྱན་༎
ཧུམ་།
དབྱངས་ཀྱི་རྣམ་པར་རོལ་པར་འབྱུང་བའི་དྲི་མཆོག
འདི་ནི་སོ་སོར་བཞེས་ཤིག་། དྲིའི་སྔགས་ལ
། ཨོམ་ཐོག་མ་མཆོད་པའི་ཆོ་གས་མེ་ལྷ་ལ་སོགས་མ་ལུས་མཉེས་བྱས་ཏེ་།
དེ་ནས་རིག་པ་འབྱུང་བའི་སྔགས་བརྗོད་རང་གི་ལྷ་ཡི་རིག་སྔགས་གདོན་༎
དབྱངས་དང་གར་ལ་སོགས་པ་རྒྱན་གྱིས་མཆོད་བྱས་ཡིད་ཀྱིས་བརྗོད་པར་བྱ་༎
རིག་པའི་མཆོད་ཡོན་དབུལ་བ་གྲངས་ཀྱི་སྦྱོར་བས་མཉིས་འགྱུར་ཏེ་༎
སྐུ་གསུང་ཐུགས་ཀྱི་སྒྲུབ་ཐབས་འདི་ནི་དངོས་གྲུབ་མཆོག་སྟེ་ཅི་འདོད་ཐོབ་༎
དེ་ནས་ལྷ་རྣམས་གཤེགས་སུ་གསོལ་ཏེ་བླ་མ་ལ་ཡང་མཆོད་པ་བྱ་༎
ཨོམ་།
མེའི་བསྒྲུབ་བྱའི་ལས་ཀྱིས་སེམས་ཅན་ཐམས་ཅད་བདེ་བར་འགྱུར་༎
སྐུ་གསུང་ཐུགས་ཀྱི་དངོས་གྲུབ་བསྟན་པ་འདི་ནི་ལྷ་རྣམས་ཐམས་ཅད་སྐྱོང་བར་བྱེད་པ་།
དེ་ཉིད་བདེ་བ་ཡིན་པས་ཞི་བའི་ལས་མཛད་པ་།
ས་བདག་ཆེན་མོ་གཤེགས་སུ་གསོལ་།
ཐམས་ཅད་བཀྲ་ཤིས་གསལ་འབར་སྣང་བ་བསྒྲུབ་པ་དམ་པ་བསྒྲུབ་པའི་ལས་ཡིན་ཏེ་༎
མཉམ་པའི་བསོད་ནམས་འབྲས་བུ་སྔགས་དང་ཕྱག་རྒྱའི་ཚོགས་མཆོག་དམ་པ་འབྱུང་༌༎
ཨ་ཨ་།
ཨི་ཨི་།
ཨུ་ཨུ་།
རྀ་རྀ་།
ལྀ་ལྀ་།
ཨེ་ཨཻ་།
ཨོ་ཨཽ་།
ཨ་ཧུམ་སྭ་ཧ་།
འདིས་ན་བཅོམ་ལྡན་འདས་རྡོ་རྗེ་བདུད་རྩི་བདེ་ཆེན་པོ་།
ཕྱི་ནང་གི་ཧོམ་གྱི་ཆོ་ག་བསྟན་པའི་ལེའུ
སྟེ་བཞི་པའོ་༎ ༎ ཧོམ་གྱི་ཆོ་ག་རྣམ
པར་བཤད་༎ ཨ་ཛ་ན་ཡང་བཤད་བྱ་སྟེ་༎
ཚིལ་ཆེན་མེ་ལས་ཀ་པ་ལ་༎
ཆགས་པའི་པེ་མགོ་བླངས་ལ་སྐུ་༎
འུག་པའི་མགོ་བསྲེགས་སྟེ་།
ཁྲག་ཆེན་གྱིས་ནི་རྣམས་སྦྲུས་ནས་༎
ནུབ་མོ་ཞིབ་ཏུ་བཏགས་ཏེ་རུས་ཆེན་ཕྱེ་མ་ཞིབ་མོར་བྱ་༎
བྱ་རྒོད་གཤོག་པའི་རུས་ཆེན་བུ་ཅན་དག་གིས་བླང་༌༎
མངོན་གསུམ་རྣལ་འབྱོར་གྱིས་ནི་དབང་དུ་བྱེད་པ་ཨ་ཛ་ན་།
ཨ་ཛ་ན་ཡི་སྦྱོར་བས་གྲུབ་པ་རྡོ་རྗེ་བདུད་རྩི་ཉིད་དུ་འདུས་༎
མར་གྱི་བཅུ་ལ་ནི་བསྒྲུབས་པས་ན་གའི་དབྱིངས་ཉིད་དུ་༎
ཞི་བ་རྒྱས་པ་དབང་གི་ཆོ་གའི་ལས་རྣམས་དང་༌༎
སྣ་ཚོགས་བགེགས་དང་དྲག་པོའི་ལས་ཧོམ་གྱི་ཆོ་ག་དང་༌༎
སྣ་ཚོགས་དུག་གིས་ཉེན་དང་བཞི་པ་རྟག་པ
རིགས་སྣ་ཚོགས་ལ་ཐམས་ཅད་ལེགས་པར་བྱེད་པས
ལྷ་མ་སྦྱོར་བ་བདེ་བ་གཉིས་ཀ་མེད་༎
རྒྱལ་པོ་སྒོར་ནི་མཆོད་རྟེན་སྙེད་དེ་དགྲ་རྣམས་མིག་གིས་མཐོང་བས་བདུལ་བར་བྱེད་༎
ལངས་པའི་བགེགས་རྣམས་འདུལ་བ་བདུད་རྩི་ཨ་ཛ་ན་༎
ཨོམ་།
ལུས་ཀྱི་༄༅༎
གཟུགས་ནི་ཡངས་པའི་མིག་ཅན་དྲི་ཆེན་ཆུ་དང
གཉིས་ཀའི་ཁྲག་། ཞལ་གསུམ་ཕྱག་དྲུག་ཁྲོས་པས
བརྒྱན་པའི་ཆ་ལུགས་ཡུམ་ཆེན་མ་མ་ཀི་།
ཧྲིང་ཧྲིང་ཧུམ་ཨོམ་ཨ་ཧམ་ཧ་སྭ་ཧ་།
ཞལ་བཟངས་དབུས་མཐིང་གཡས་ནི་དཀར་ཞིང་གསལ་བའི་མཆོག་ལྔ་སྟེ་༎
(༢༣)༄༅༎ པར་གསོན་༎
གཡོན་དམར་རིག་པའི་ཕྱག་རྒྱ་རལ་གྲི་འཁོར་ལོ་རྣམས་༎
ཞགས་པ་ལྕགས་ཀྱུ་དྲིལ་བུ་སྣ་ཚོགས་སྒྲ་འབྱུང་གཡོན་གྱི་ཕྱག་ན་བསྣམས་༎
ཡུམ་མཆོག་གསང་བའི་དབྱིངས་སུ་ཨ་ཛ་ནའི་བསྒྲུབས་པ་སྣ་ཚོགས་འབྱུང་༌།
གུར་ཀུམ་རིལ་ལུ་བ་གན་གཞག་པའི་རྗེས་ལ་རྡོ་རྗེ་པདྨ་ལྡན་པར་བྱའོ་།
ཨོམ་དང་སྭ་ལ་སོགས་པའི་སྙིང་པོ་འཕྲོ་འདུ་སྣ་ཚོགས་འབྱུང་༌༎
ཕཏ་ཀྱིས་སྤྲིན་ཚོགས་འབྱུང་སྤྲོས་ལས་དྲང་བཞིན་བསྒོམ་ཞིང་བསྡུ་༎
བདུད་རྩི་ཁྱད་པར་གནས་པའི་བྷ་གའི་དབྱིངས་ནི་སྒོ་ཕྱེ་སྟེ་༎
སྔགས་ཀྱི་མཚན་མ་བཟླས་པས་ཐིག་ལེ་འབྲས་བུ
དཔལ་འབར་གནག་། རྒྱལ་པོ་ལ་སོགས་དབང་དུ
འགྱུར་ཞིང་བུད་མེ་ཐམས་ཅད་དབང་དུ་འགྱུར་མི
རྣམས་ཐམས་ཅད་བྷ་གའི་དུད་པའྀ་བྷ་ག་དབྱིངས
ཀྱི་རྒྱན་ཏེ་ཨ་ཛ་ན་༎
རྒྱལ་པོ་སྒོར་ཕྱིན་མཆོད་རྟེན་སྙེད་ཅིང་དགྲ་རྣམས་མཐོང་བར་ཟད་བྱེད་ཅིང་༌༎
དྷ་རུ་རའི་འབྲས་བུ་བཟང་ཨ་མྲྀ་ཏར་སྦྱང་བ་ནི་།
ཁྲོ་བོ་ཆེན་པོ་གཤིན་རྗེ་གཤེད་ནི་ཁྲོས་པའི་གཟུགས་བསྒོམས་བཟླས་བརྗོད་བྱ་༎
ཤ་ཆེན་བདུད་རྩིར་བསྒོམས་ཏེ་བསྔགས་པའི་ཆང་དང་ཆུ་དག་གང་བླུད་པ་༎
མྱོས་དང་འཁྱམས་དང་རྟག་ཏུ་འཆི་བའི་མི་རྣམས་ལྷག་མ་མེད་པར་འགྱུར་༎
ཨོམ་དྷྲི་སྟིང་བི་ཀྲི་ཏ་ན་།
མ་སརྦ་ཏྲམ་བ་ཤ་ཡ་།
མ་ར་ཡ་ཧུམ་ཧུམ་ཕཏ་ཕཏ་།
དགའ་བའི་དབྱིངས་སུ་གོ་རོ་ཙ་ན་སྙིང་པོ་འབྲུ་བྲིས་ཏེ་༎
ཙན་དན་བྷ་གར་གཞག་པས་མཉམ་པར་བསྒོམས་པའི་ས་༎
བདེ་བ་ཆེན་པོ་རྙེད་དེ་ཐམས་ཅད་བྲན་བཞིན་འདུ་བར་འགྱུར་༎
དྲི་ཆེན་རྡོ་རྗེ་ཆུ་ལས་དགྲ་ཡི་གཟུགས་བྱས
ཤ་ཆེན་པོག་གིས་བདུག་། དགྲའི་སྐྲས་དཀྲིས་རུས
ཆེན་ཕྱེ་མས་བསྐུ་ནས་དབང་དུ་བསྡུས་ཏེ་༎
དགྲའི་སྒོར་སྦས་ན་ཞག་བདུན་ནུབ་མོ་ངེས་པར་འཆི་བར་འགྱུར་༎
དྲི་ཆེན་རྡོ་རྗེ་ཆུ་དང་ཤ་ཆེན་ཁྲག་གིས་དྲག་དབང་ཧོམ་བྱས་ཏེ་༎
དུར་ཁྲོད་ལྷ་ཡི་གནས་དང་ཤིང་གཅིག་བཞི་མདོ་འམ་༎
ནམ་ཕྱེད་ཧོམ་བྱས་མེ་ཡི་དཀྱིལ་འཁོར་རྣམ་པར་བྲིས་ནས་ནི་།
ཁྲོ་བོ་ཆེན་པོ་གཤེན་རྗེ་གཤེད་ལ་ཐལ་ཆེན་པོ་ཡི་དངུལ་ལ་སོགས་མཆོད་ཟིན་ན་༎
དགྲ་མཐར་བཅས་པ་མྱུར་དུ་འཆི་བ་མྀ་རྣམས་མངོན་པར་འབྱུང་བར་འགྱུར་༎
འདིས་ན་རྡོ་རྗེའི་བདུད་རྩི་བདེ་བ་ཆེན་པོ་ཡིན་༎
ལས་ཐམས་ཅད་བསྟན་པའི་ལེའུ་སྟེ་ལྔ་པའོ་༎  ༎ རྡོ་རྗེ་བདུད་རྩི་ཆེན་པོའི་རྒྱུད་ལས་།
རྡོ་རྗེ་ཧུམ་མཛད་སྒྲུབ་པའི་ཐབས་མཉམ་པའི་དབྱིངས
ནས་དཀྱིལ་འཁོར་ལ་སོགས་ཆོ་ག་རིམ་པར་བཤད
། དཀྱིལ་འཁོར་དཀྱིལ་འཁོར་ཞེས་མཛད་ཅེས་བྱ་།
ཁམས་གསུམ་དཀྱིལ་འཁོར་སྒོ་རྣམས་འབྱུང་༌༎
གྲུ་བཞི་ཐིག་བཞི་ཁྲུ་དོ་ཚད་རྣམས་རྒྱས་པར་འགྱུར་༎
ཟླ་བའི་༄༅༎
དཀྱིལ་འཁོར་དབུས་སུ་ངེས་པའི་ལྷ་རྣམས་འོད་ཟེར་འཕྲོ་བས་འཁྲིགས་༎
རྡོ་རྗེ་ཧུམ་མཛད་ཞལ་གསུམ་ཕྱག་དྲུག་ཡངས་ཤིང་མཛེས་པའི་སྐུ་མངའ་བ་༎
རྒྱན་རྣམས་ཀུན་གྱིས་བརྒྱན་པའི་ཕྱག་དྲུག་ཕྱག་ནི་གསལ་༎
རིགས་བཞིས་བརྒྱན་པ་ཨུ་མ་ལི་ནུ་མ་གནས་དང་གན་རྒྱལ་གཉིས་༎
གནོད་སྟོབས་བཞད་དང་ཁྲོ་བས་སྣ་ཚོགས་འབྱུང་བའི་ཞལ་ནི་ཁྲོ་གཉེར་མཆེ་བ་གཙིགས་༎
གཡས་ཀྱིས་ཐབས་ཀྱི་མདའ་ཐོགས་གཡོན་གྱིས་ཤེས་རབ་གཞུ་འཛིན་དྲག་ཏུ་འགེངས་༎
ཕྱག་བཞི་ལེགས་པར་བརྒྱན་པའི་ཕྱག་རྒྱ་འཁོར་ལོ་རྣམས་ནི་བརྗིད་༎
སྒོ་སྐྱོང་ལྕགས་ཀྱུ་ལ་སོགས་རིགས་ཀུན་ཡང་ཞལ་གསུམ་ཕྱག་དྲུག་སྟེ་༎
མེ་ཏོག་བདུག་པ་དང་ནི་མར་མེ་དྲི་དག་རྣམ་པར་བརྒྱན་༎
སྒེག་མོ་གླུ་དང་གར་དང་འཕྲེང་བ་ཞལ་གསུམ་ཕྱག་དྲུག་རྒྱན་མཆོག་མཛེས་༎
གླིང་བུ་པི་ཝང་ལ་སོགས་སྙན་པའི་རོལ་མོ་སྒྲ་སྙན་སྣ་ཚོགས་༎
རྔ་ཡི་སྒྲ་ནི་འཕྲེང་བ་ལ་སོགས་དྲི་ཤུལ་དྲ་བ་དཀྱིལ་འཁོར་མཛེས་༎
རྡོ་རྗེ་བདུད་རྩི་རྒྱུད་ལས་བཟང་བའི་སྒྲུབ་ཐབས་འཕྲེང་འབྱུང་བ་༎
སྐལ་བཟང་ལ་སོགས་ཞལ་གཅིག་ཕྱག་གཉིས་ཕྱག་རྒྱ་མཛེས་༎
གྲུབ་པ་རྒྱན་རྣམས་ཀུན་གྱིས་བརྒྱན་ཏེ་བརྟུལ་ཞུགས་མཆོག་ལྡན་པ་༎
རྡོ་རྗེ་དྲིལ་དང་བགྲང་འཕྲེང་ལ་སོགས་དེ་བཞིན་སྔགས་དང་ཕྱག་རྒྱ་ལྡན་༎
ཆང་དང་བཏུང་བ་ལ་སོགས་ཁ་ཟས་རོ་ལྡན་བཟང་པོའི་གཏོར་མ་བཤམས་༎
མར་གྱི་བཅུ་བཞི་ལ་ནི་དཀྱིལ་འཁོར་ཆོ་ག་བསྒྲུབས་ན་དམ་པ་འགྲུབ་༎
ཏིང་འཛིན་གསལ་བའི་འབད་པ་དྲག་པོས་ཅི་འདོད་དངོས་གྲུབ་མཆོག་ཀྱང་འགྲུབ་༎
སྔགས་པས་རྡོ་རྗེ་ཧུམ་མཛད་སྙིང་པོའི་ཡི་གེ་ཧུམ་མཛད་ཅིག་པ་བསྒོམ་ཞིང་སྤྲོ་བའོ་༎
ཐོག་མར་རྡོ་རྗེ་སློབ་དཔོན་མཆོད་དེ་དེ་ནས་དག་ཀྱང་རྒྱལ་པོ་མཆོད་༎
མ་དང་ཆུང་མ་བུ་མོ་ལ་སོགས་མཛེས་བརྒྱན་པ་༎
བདག་ཉིད་ངེས་པར་སྦྱོར་བའི་བསྒྲུབ་པ་སྐུ་གསུང
ཐུགས་ཀྱི་དངོས་གྲུབ་ཐོག་། དེ་ལྟར་རྟོགས་པའི
བསྒྲུབ་པས་ཁམས་གསུམ་དཀྱིལ་འཁོར་སྒོ་རྣམས་འབྱེད་༎
དེ་ནས་རྡོ་རྗེ་བདུད་རྩི་རོལ་པས་རྡོ་རྗེ་སེམས་དཔའི་དཀྱིལ་འཁོར་མཐོང་༌༎
བདུད་རྩི་ལྔས་རྣམ་པར་སྦྱངས་བས་༎
ངན་འགྲོ་ཐམས་ཅད་རྣམ་པར་གྲོལ་༎
རྡོ་རྗེ་པ་དྨོ་མཉམ་པར་སྦྱོར་༎
རྡོ་རྗེ་ཧུམ་མཛད་དཀྱིལ་འཁོར་འགྲུབ་༎
དེ་ལྟ་བའི་རྣལ་འབྱོར་བྱང་ཆུབ་སེམས་ཀྱིས་བསྒྲིབས་༎
རོལ་པའི་དཀྱིལ་འཁོར་རིག་པའི་རོལ་བས་སྒྲ་ཆེན་བསྒྲགས་༎
བྷ་གའི་དབྱིངས་སུ་དཔའ་བོ་དེ་ཉིད་ཀྱང་ནི་ཡང་དག་བརྒྱན་ཅིང་གནས་༎
པདྨ་ལ་ནི་རྡོ་རྗེ་ཙུམ་པ་ན་སྟེ་དཀར་པོའི་གཟུགས་བཟང་བྱང་ཆུབ་སེམས་༎
དབྱིངས་ནས་བྱེད་པའི་རྡོ་རྗེ་དབང་གི་ཕྱག་རྒྱ་བླངས་ཤིང་མཆེད་༎
དཔའ་བོ་རྡོ་རྗེ་ལྕེས་བླངས་དངོས་གྲུབ་དམ་པའི་གཏོར་མ་བྱའོ་༎
རིག་པ་ཆེན་པོ་ཙུམ་པ་ན་སྟེ་རྡོ་རྗེ་དངོས་གྲུབ་དམ་པ་སྦྱིན་།
དཀར་བའི་གཟུགས་ཆེན་སེམས་ཀྱི་སངས་རྒྱས་བྱང་ཆུབ་མཆོག་ཀྱང་༄༅༎
འགྲུབ་༎
དེ་ནས་རྡོ་རྗེའི་རྡོ་རྗེ་བདུད་རྩི་ཆེན་པོས་རྣམ་པར་བསྒྱིངས་༎
རྡོ་རྗེ་ཧུ~མ་མཛད་སྒྲུབ་ཐབས་བསྟན་པའི་ལེའུ་སྟེ
དྲུག་པའོ་༎ ༎ དེ་ཕྱིར་ཡུམ་མཆོག་མ་མ
ཀི་ནི་དགའ་བའི་མཆོག་བྱས་རྣམ་པར་གནས་༎
ཐལ་མོ་སྦྱར་ཏེ་ཕྱག་རྒྱ་གུས་པའི་ཚུལ་གྱིས་གར་དབྱངས་འདི་ལ་མཆོད་༎
འབྱུང་བ་ཆེན་པོ་ལྔ་ནི་ཐམས་ཅད་ཀུན་ཏུ་ཁྱབ་༎
ཐམས་ཅད་ཕྱག་རྒྱའི་ཚོགས་ཀྱིས་བརྒྱན་པས་རྡོ་རྗེའི་དབང་ལ་བདག་ཕྱག་འཚལ་ལོ་༎
དབྱར་དུས་ཁུ་བྱུག་སྒྲ་བསྒྲགས་ཐམས་ཅད་སེམས་དང་བདེ་བ་བཞིན་༎
དབྱིངས་མཆོག་མི་འགྱུར་བདེ་ཆེན་བདུད་རྩི་བདག་ཕྱག་འཚལ་ལོ་༎
ཐམས་ཅད་ཀུན་གྱི་བདག་ཉིད་ཐམས་ཅད་མཁྱེན་པའི་ཐུགས་ཀྱིས་ཀུན་ཏུ་ཁྱབ་༎
དང་པོ་ཚོགས་ཀྱི་མཆོག་འདིར་རྡོ་རྗེ་བདུད་རྩི་བདག་ཕྱག་འཚལ་།
ཁམས་གསུམ་མ་ལུས་པར་ནི་རྡོ་རྗེ་བདུད་རྩི་ཁྱབ་དབང་སྡུད་༎
རིག་པ་ཉི་ཤུ་རྩ་བཞིས་མཆོག་ཏུ་དགའ་བའི་ཆགས་པས་བདུད་རྩིར་སྒྲོགས་༎
ཟག་བཞིན་དབྱིངས་སུ་སྦས་པས་རྡོ་རྗེ་བདག་ཕྱག་འཚལ་༎
ནི་ལི་ཏི་ལི་ས་ལས་ས་བཅུ་པ་ན་ས་མ་ཏ་ཐ་ག་ཏ་།
བཛྲ་མ་ཧ་ཨ་ནུ་ར་།
ཨ་ཨི་སྭ་ཤ་ར་མ་སུད་ཨ་ཛེ་ན་།
ཧི་ཨུ་དུ་ཀ་ཧ་སྱང་ས་ར་ཨན་ཛ་ལ་།
སྣ་ཚོགས་གར་དང་དབྱངས་དང་རྡོ་རྗེ་མཆོག་བདེ་བས་རྟག་ཏུ་རོལ་༎
མཆོག་དགའ་བའི་བདག་ཉིད་ཏིང་འཛིན་རིག་པ་རྣམ
པར་དག་། འཕེལ་འདི་སང་ཀྲི་དྷའི་གར་གྱི
མཚན་ཉིད་བཞི་ནི་མཁའ་དབྱིངས་ཁྱབ་པར་སྤྲུལ་ཅིང
རོལ་པ་བདེ་༎ ཚིག་དོན་རྒྱ་ཆེ་དམ་པའི་རིམ་པར་བཤམས་པས་རྣམ་པར་ཀླུབས་༎
འབྲུག་གིས་ཁྱབ་པར་གར་གྱི་རེག་པའི་བདེ་བས་རྣམ་པར་བསྒྱིངས་༎
རྣལ་འབྱོར་གར་གྱི་གོམ་པས་ཕྱོགས་བཅུར་ཁྱབ་ཅིང་གནོན་བྱེད་དོ་༎
གར་གྱི་མཆོག་ནི་ལྷ་མོ་མ་མ་ཀི་ཉིད་པདྨ་ཡངས་པ་བདེ་༎
རྡོ་རྗེ་བཅིངས་པས་རྡོ་རྗེ་ལ་ནི་ཙུམ་པ་འཛིན་༎
དེ་བས་བཅོམ་ལྡན་འདས་རྡོ་རྗེ་ཙུམ་པ་ན
སྟེ་མ་མ་ཀི་། ལྷ་མོ་པདྨ་བཀྲམ་པས
འདིར་ནི་མཆོད་པས་ཀུན་ཏུ་ཁྱབ་༎
བརྟན་བཞིན་མི་གཡོ་རིག་པས་རྫོགས་པས་བདུད་རྩི་ཏིང་ངེ་འཛིན་༎
བདུད་རྩི་ཐིག་ལེའི་གཟུགས་ནི་དོན་དམ་རྟོགས་པའི་ཏིང་འཛིན་བརྟན་༎
མཁའ་དབྱིངས་ཟླ་བས་ཁྱབ་པའི་དེ་ཉིད་སྟོང་པའི་རང་བཞིན་བརྒྱན་༎
རྡོ་རྗེ་སེམས་དོན་བླང་དུ་མེད་པས་ཟབ་མོ་མི་ཟད་དེའི་དབྱིངས་༎
ལྷ་མོའི་ལྟ་བ་འཁྱིལ་བའི་དཀྱིལ་འཁོར་བསྟན་པའི་སྤྱོད་ཡུལ་བདེ་༎
བྷ་གར་ལིང་ག་རྣམ་པ་དེ་ཉིད་ཟག་བཅས་བྱང་ཆུབ་སེམས་༎
ཡེ་ཤེས་ཕུང་པོ་ཟག་མེད་དེས་ནི་སེམས་ཅན་འཁོར་བ་རྣམ་པར་སྦྱོར་༎
སངས་རྒྱས་རྡོ་རྗེ་འཛིན་པས་ཚངས་པ་བིཤྣུ་ལྷ་ཆེན་བཅས་༎
ནམ་མཁའ་མེ་རླུང་ཆུ་ལ་སོགས་པ་མ་ལུས་ཐམས་ཅད་ནི་།
ཁམས་སུམ་སྣ་ཚོགས་བཀྲ་ཞིང་གསལ་བ་ཐམས་ཅད
མ་ལུས་པ་ཐམས་ཅད་མ་ལུས་དབྱིངས་སུ་སྡུད
༎ རྟག་པའི་ཏིང་ངེ་འཛིན་དངོས་གྲུབ་བསྒོམས་པས་ཐམས་ཅད་མ་ལུས་སྦྱོར་༎
དེ་བཞིན་༄༅༎
གཤེགས་དང་བྱང་ཆུབ་ཚངས་པ་ལྷ་ཆེན་དབང་བཅས་པའི་རྣམས་༎
ཡེ་ཤེས་ཏིང་འཛིན་མཆོད་དེར་ཐམས་ཅད་འདུས་པར་འགྱུར་༎
སྐྱེས་དང་འཇིག་དང་གཡོ་དང་མི་གཡོ་བའི་གནས་ནི་ཐམས་ཅད་ཀྱང་༌༎
རང་འབྱུང་གཅིག་པུའི་ལྷ་ནི་མུན་པ་ཀུན་དབང་སེལ་༎
ཐམས་ཅད་མཁྱེན་པའི་རིག་པས་མ་ལུས་ཞི་བྱེད་དབང་དུ་སྡུད་༎
མེ་ཏོག་སྦྱོར་བས་ཁྱབ་པའི་སྐྱེས་བུ་ཐམས་ཅད་རྒྱས་པར་བྱེད་༎
སངས་རྒྱས་བྱང་ཆུབ་ཡང་དག་གྲུབ་པས་འབྱིན་པས་རྒྱུ་འབྲས་སྦྱོར་༎
རང་འབྱུང་ལྷ་ཉིད་རབ་ཏུ་བརྗོད་མེད་དེ་ཕྱིར་རང་འབྱུང་མངོན་སངས་རྒྱས་༎
རྡོ་རྗེ་འཛིན་པའི་ལུང་གིས་ལྷ་དབང་ཚངས་དང་ཁྱབ་འཇུག་བདེ་བ་ཉན་༎
གསང་བ་སྦས་པའི་དོན་རྣམས་མི་སྒྲགས་བཤད་དུ་མེད་པས་དབྱིངས་༎
སྤྲོ་ཐུང་སེམས་ངན་དམ་ཚིག་མེད་པས་ཐམས་ཅད་ཆུད་ཟོས་ཏེ་༎
སློབ་དཔོན་ཞལ་མི་ལྟ་བ་འདི་བས་བསྙད་པ་དང་གྲུབ་པ་སྤངས་༎
དཀྱིལ་འཁོར་ཞུགས་དང་དབང་བསྐུར་རྡོ་རྗེ་བསྟན་ཆོས་སློབ་པ་དང་༌༎
ཡངས་པའི་བློ་ལྡན་བསླབ་པའི་བཤད་འདི་ཉན་པ་འདི་ནི་སྣོད་ལྡན་དམ་པ་སྟེ་༎
རིག་ནས་རིག་དང་རིག་པའི་གཞུང་བཞིན་བྱ་༎
སློབ་དང་སློབ་དཔོན་ཚད་མས་མངོན་པར་དབང་བསྐུར་ན་༎
ཕུན་སུམ་ཚོགས་པ་དེས་ནི་ཐམས་ཅད་ཐོབ་ཅིང་འགྲུབ་པ་དམ་པ་ཡིན་༎
བྱ་བའི་རྡོ་རྗེ་ལ་ནི་དེས་ཀྱང་ཙུབ་པ་དབུས་བྱས་ཏེ་༎
རྡོ་རྗེ་པདྨར་ལྡན་བྱས་ཏེ་།
རྡོ་རྗེ་པདྨར་ལྡན་བྱས་པའི་།
བདུད་རྩིས་རང་འབྱུང་ཐོབ་པར་འགྱུར་༎
དེ་ནས་རྡོ་རྗེའི་རྡོ་རྗེ་བདུད་རྩི་དམ་པ་ཡིན་༎
གར་ཡེ་ཤེས་ཀྱིས་མངོན་པར་དབང་བསྐུར་བ་དེ
ཉིད་མངོན་པར་རྟོགས་པ་བསྟན་པའི་ལེའུ་སྟེ་བདུན
པའོ་༎ ༎ དེ་ནས་གཙོའི་ཡབ་ཡུམ་གྱིས་གཙོ
བོ་ལ་བསྐུལ་བའི་དོན་བསྟན་༎
གཙོ་བོ་ལ་གུས་ཤིང་བསྟན་པའི་ལྷ་མོས་ཡང་བསྐུལ་བས་བཤད་པར་གསལ་།
བཅོམ་ལྡན་དག་གིས་དགོངས་པས་དོན་རིག་སྒྲུབ་ཐབས་དམ་པ་གསུངས་༎
ཞི་བའི་སྐུ་ལས་ཡང་དག་དོན་ཏེ་ཁྲོ་བོའི་སྐུ་རྣམས་སྟོན་༎
དེ་ཕྱིར་བཅོམ་ལྡན་རྡོ་རྗེའི་རྡོ་རྗེ་བདུད་རྩི་བདེ་བ་ཆེན་པོ་༎
རྡོ་རྗེ་པདྨར་སྦྱོར་བ་ལས་རྡོ་རྗེ་ཁྲོ་བོ་སྣ་ཚོགས་བསྐྱེད་༎
འབར་བའི་འོད་ཟེར་འཕྲེང་བ་དང་ལས་དྲག་པོ་ཡིན་འཇིགས་བྱེད་འཇིགས་པ་སེལ་༎
ཞལ་བཞི་ཕྱག་བརྒྱད་ཐོད་སྐམ་དབུ་རྒྱན་ཐོད་རློན
ཐོད་འཕྲེང་ཐོད་རློན་ཁྲག་གིས་གང་བས་དག་བྱེད
ཐོད་སྐམ་རྒྱལ་མཚན་འཛིན་༎
རྒྱུ་འཕྲེང་ཆགས་འཛིན་རིག་མ་བརྒྱད་ཀྱི་འཁོར་ལོ་བརྒྱན་༎
དུར་ཁྲོད་ཆེན་པོའི་གནས་ན་མ་མོའི་ཚོགས་ཀྱིས་བཀང་སྟེ་སྒྲ་ཆེན་གྲོགས་༎
རང་འབྱུང་སྦོད་གཏོང་དྲག་པོ་ཡིད་དྭགས་ཚོགས་བཅས་མང་པོ་རལ་པས་དུར་ཁྲོད་རྣམ་པར་བརྒྱན་༎
ཚངས་པའི་ལྷ་དབང་གཏོགས་འདོད་ལྷ་ཆེན་ལ་སོགས་རྣམས་།
ཁྲག་འཐུང་ཆེན་པོ་ཀུན་ཟོས་ཤིན་ཏུ་ལྷག་མ་མེད་པར་བྱས་༎
མཐུ་ཆེན་ལ་སོགས་རིག་མ་བརྒྱད་ཀྱིས་ཐོག་༄༅༎
མར་ལས་བརྒྱད་ཀྱིས་བསྒྲུབས་༎
སེར་སྐྱ་མདུང་ཅན་དྲག་མོ་བདུད་འདུལ་བརྒྱད་ཀྱང་དྲན་པར་རྣམ་པར་བསྒོམ་༎
གསང་སྔགས་བཟླས་བརྗོད་ཏིང་འཛིན་ངེས་པའི་གར་དང་དབྱངས་ཀྱིས་རྣམ་པར་གྲོལ་༎
འཇིགས་བྱེད་མཆེ་བ་བསྣོལ་བས་གསང་སྔགས་དོན་གྱིས་བརྒྱན་༎
ཤ་ཆེན་ཁྲག་དང་བཅས་པས་ཟ་བྱེད་དཔལ་ཆེན་ཁྲག་འཐུང་བདག་ཕྱག་འཚལ་ལོ་༎
བསྒྲུབ་པ་རྣམས་ལ་ཕན་ཕྱིར་གསང་སྔགས་བཟླས་བརྗོད་རབ་ཏུ་བཤད་༎
གཉིས་པ་དང་ནི་གསུམ་པ་བདུན་པའི་དོན་ནི་བཞི་བར་འདུས་༎
བདུན་པ་གསུམ་པར་འདུས་ཏེ་གཉིས་གཉིས་ཚིག་གིས་རབ་ཏུ་སྦྱར་༎
དེ་དག་ཀུན་ལ་ཕཏ་ཀྱིས་ཁྱབ་པར་རྣམ་པར་བརྒྱན་༎
དྲུག་པ་བཞིར་འདུས་གཉིས་པ་བདུན་རེ་རེ་ཉིད་མིང་གིས་བསྟན་༎
བཅུ་གསུམ་རྣམ་པར་རྫོགས་པ་སྦྱར་བའི་མཐའ་སྭ་ཧའི་གསང་སྔགས་འབྱུང་༌༎
དངོས་པོ་རྣམ་པར་སྣང་མཛད་བཞག་སྟེ་རྩ་བའི
སྙིང་པོ་ཧེ་རུ་ཀ་། འདི་ནི་གསང་སྔགས
རྒྱལ་པོ་ཡིན་པས་དོན་ཅིག་མ་མ་ཀི་།
གསང་སྔགས་བཟླས་པ་འདིས་ནི་ཁམས་གསུམ་སྐད་ཅིག
གིས་དབང་དུ་འགྱུར་༎
ཟ་བྱེད་ཆེན་པོས་འཇིག་རྟེན་མ་ལུས་ཡུད་ཙམ་མངོན་ཟད་བྱས་༎
འདོད་པ་ཐམས་ཅད་དཔལ་ཆེན་ཁྲག་འཐུང་མཉམ་པར་འབྱུང་༌༎
འདིས་ནི་བཅོམ་ལྡན་འདས་བདུད་རྩི་རྡོ་རྗེ་ཆེན
པོ་དཔལ་ཧེ་རུ་ཀ་། བསྒྲུབ་པའི་རྒྱུ་བྱང
ཆུབ་སེམས་བསྟན་པའི་ཧེ་རུ་ཀ་བསྒྲུབ་པའི་ལེའུ
སྟེ་བརྒྱད་པའོ་༎ ༎ དེ་ནས་ཁྲོ་བོ་ཆེན
པོ་བདུད་རྩི་འཁྱིལ་བའི་གཟུགས་ཆེན་བཤད་པར་བྱའོ
༎ རྡོ་རྗེ་ཞལ་གསུམ་ཕྱག་དྲུག་ནག་པོ་འོད
ཟེར་རྣམ་པར་འཕྲོག་། གཏུམ་ཆེན་དམར་བའི་སྤྱན
བཟློག་འཕྲེང་བ་རྣམ་པར་འཁྱིལ་༎
བརྐྱང་བསྐུམ་ཞབས་ཀྱིས་ཚོགས་བདག་མནན་ཏེ་དགྲ་སྟ་ཕྱག་ན་བསྣམ་༎
བེ་ཅོན་ཞགས་པ་དང་ནི་རྡོ་རྗེ་འཛིན་པས་གཡོན་གྱི་ཕྱག་ནི་སྡིགས་མཛུབ་ཅན་༎
ལོག་འདྲེན་ཐམས་ཅད་གནོན་པའི་སྡིགས་མཛུབ་དང་ནི་རལ་གྲི་བསྣམས་༎
རིམ་མ་བརྒྱད་སྒོ་སྐྱོང་དཀྱིལ་འཁོར་ལ་སོགས་རྒྱ་ཆེན་བརྒྱན་༎
གསང་བའི་པདྨ་འདབ་བརྒྱད་ལ་ལྷ་མོ་བརྒྱད་ཀྱང་འབྱུང་བར་གསལ་༎
བདུད་རྩི་བདུད་རྩིའི་རང་བཞིན་དོན་ནི་བདུད་རྩི་བདུད་རྩིའི་ཕྱག་རྒྱས་བླང་༌༎
བདག་མེད་གཟུགས་མཆོག་ཆུད་མི་ཟ་བའི་སྒྲུབ་ཐབས་འདི་ནི་མཆོག་འཛིན་བདེ་ཆེན་ཡིན་༎
ཞལ་གསུམ་ཕྱག་དྲུག་ཡན་ལག་ཕྱག་ཆ་ཐམས་ཅད་འཛིན་༎
སྣ་ཚོགས་གཟུགས་དང་མཆོག་གཟུགས་མངའ་བ་འདི་ནི་གར་གྱིས་ཐབས་ཆེན་ལྡན་༎
རྒོད་དང་རྩེ་ལ་སོགས་པ་འབྱུང་བ་ཡང་དག་གསང་སྔགས་རྒྱལ་པོ་བརྗོད་པ་མེད་༎
རྣམ་སྣང་ཆེན་པོ་ཚོགས་འདི་ཡང་ནི་སྦྱིན་པ་ཡོངས་སུ་རྒྱས་པ་ཆེན་པོར་འགྱུར་༎
དང་པོར་གཉིས་པ་སྣང་བ་ཐམས་ཅད་སྟོང་པ་ཆེན་པོའི་དབྱིངས་ཀྱིས་ཡང་དག་བསྡུས་༎
སྟོང་པའི་སྟོང་པས་མིང་གིས་མཐའ་ཡས་འདས་པའི་སྭ་ཧའི་ཐབས་ཀྱང་རྣམ་པར་སྦྱངས་༎
མཆོག་༄༅༎
ཏུ་རྣལ་འབྱོར་བདེ་མཆོག་བསྟན་པས་བདུད་རྩི་ཡང་དག་བསྟན་༎
རྣལ་འབྱོར་བདུད་རྩིའི་བདུད་རྩི་བསྒྲུབ་པས་དེ་ཕྱིར་ཨ་མྲྀ་ཏ་ནི་ཀུན་ད་ལི་༎
བསྒྲུབ་པ་དེ་ཉིད་ཡུན་མེད་དོན་མེད་དོན་ཆེན་ཐམས་ཅད་དངོས་གྲུབ་འབྱུང་༌༎
མི་བྱ་བའི་སྤྱོད་པ་དངོས་ལ་མ་བརྗོད་བསྒོམས་ན་རྡོ་རྗེ་བདུད་རྩི་རྣམ་པར་འཁྱིལ་།
ཁམས་གསུམ་ཐམས་ཅད་སྤྱོད་དང་མི་སྤྱོད་དེའི་ལག་པའི་མཐིལ་དུ་འབྱུང་༌༎
དུས་མེད་རྟག་པའི་ཏིང་འཛིན་གནས་པའི་དབྱིངས་དང་བདུད་རྩི་འཁྱིལ་༎
བདུད་རྩི་དེས་ནི་མཉམ་པར་ལས་རྣམས་ཐམས་ཅད
འགྲུབ་པའི་མཆོག་། འདིས་ན་བཅོམ་ལྡན་རྡོ་རྗེའི
རྡོ་རྗེ་བདུད་རྩི་བདེ་ཆེན་ཡིན་༎
སྲིད་པའི་ཆོས་དང་བུ་དྷའི་རིགས་ཐམས་ཅད་ཀུན་ཀྱང་༌།
དཔལ་བདུད་རྩི་ཆེན་པོའི་རྒྱུད་ལས་།
བདེ་བ་ཆེན་པོ་བདུད་རྩིའི་འཕྲེང་བའི་ཏིང་འཛིན་ལས་།
ཐམས་ཅད་བདུད་རྩི་འཁྱིལ་བར་མ་གྱུར་པ་གཅིག་ཀྱང་མེད་པས་།
བདུད་རྩིའི་རྒྱུད་བར་བསྟན་པའི་ལེའུ་སྟེ་དགུ་པའོ
༎ ༎ དེ་ནས་གཞན་ཡང་བདུད་རྩི་རྒྱུད་མཆོག
འདི་ལས་འབྱུང་བ་ནི་༎
དཔལ་རོ་ལངས་ཆེན་པོ་བསྒྲུབ་པ་བཤད་པར་བྱ་།
མར་གྱི་བཅུ་བཞི་ལ་ནི་གཞི་མདོ་དང་ནི
མཚན་ཅིག་ཤིང་གཅིག་། དྲུང་དང་དུར་ཁྲོད་དང
ནི་ནགས་གསེབ་རི་བོའི་རྩེ་མོ་དག་། ཁྱད
པར་དམ་པའི་གནས་མཆོག་གསང་བ་འདི་ཉིད་དུ
༎ གཅེས་པའི་སྒྲུབ་ཐབས་ཐམས་ཅད་དང་ནི་རོ་ལངས་སྒྲུབ་པ་ལ་སོགས་དང་༌༎
མཚན་ནི་སྣ་ཚོགས་རྫོགས་པར་འབྱུང་བ་ནི་སྒོ
རེ་བདུད་རྩི་མཆོག་གི་མཆོག་། རྟོགས་པ་ལེགས
པའི་མཚན་ལྡན་རྨད་བྱུང་བ་ནི་ཤྀ་བའི་རོ
༎ སུམ་ཅུ་རྩ་གཉིས་མཚན་ལྡན་ཉི་ཤུ་རྩ
ལྔ་ལོན་པའི་བུད་མེད་མཆོག་། འབྱུང་བའི་ཚེ
ན་སུ་ཏྲ་བཅས་ཏེ་ཤི་བའི་ཤ་ནི་བསྒྲུབ
༎ པའི་རྒྱུད་༎ ཉིན་པར་སྨན་དང་སྔགས་ཀྱིས་བཟླས་ཏེ་བཀྲུས་པའི་དྲི་མ་དང་༌༎
ག་པུར་ཙན་དན་ལ་སོགས་བཏགས་པ་འདི་ནི་ཨ་བྱི་ལས་ནི་།
མེ་ཏོག་འདབ་མ་ལ་སོགས་པ་གཏོར་མ་སྦྱིན་པར་བྱ་།
ཚིལ་ཆེན་ཁ་རུ་བླུགས་ཤིང་ཉུངས་ཀར་བུད་མེད་དེའི་ལྟོ་རུ་གཏོག་པར་བྱ་།
ཧེ་རུ་ཀའི་བསྒྲུབ་པ་ཚུལ་བཞིན་དཀྱིལ་འཁོར་དམ་པ་བྲིས་།
ཟླ་གམ་ཐོད་པ་བྲི་ཞིང་མ་ཏམ་གཞུ་ནི
ཐོད་པའི་དབང་གི་དབྱིབས་ཐོད་པ་ཁྲག་དང་བཅས
པ་བརྒྱད་ཀྱིས་རིགས་མ་བརྒྱད་འགྲུབ་།
ཀུན་ཀྱང་ཐོད་ཁྲག་རློན་པ་དང་ནི་རྨུ་རྒོད་རྒྱལ་མཚན་འཛིན་།
ཁྲོས་པའི་ཞལ་གསུམ་འཇིགས་བྱེད་ཕྱག་དྲུག་གཟུགས་དང་འཇིགས་བྱེད་ཕྱག་ན་རལ་གྲི་བསྣམས་༎
སྒོ་སྐྱོང་བཞི་དག་དཀྱིལ་འཁོར་ཚུལ་དུ་རབ་ཏུ་བསྙེམས་པས་བརྒྱན་༎
གླང་ཆེན་སྣ་དང་གླང་སྣ་དང་ནི་གདོངས་བཟངས་གཏེར་གདོང་ཅན་༎
ཞགས་པ་ལྕགས་ཀྱུ་ལ་སོགས་འཛིན་དང་ཁྲོས་པའྀ་གཟུགས་དང་འཇིགས་བྱེད་བརྒྱན་༎
མེ་ཏོག་བདུག་པ་ལ་སོགས་ཞལ་གཅིག་ཕྱག་ཀྱང་གཉིས་།
རིག་པའི་མཆོག་རྣམས་དཀྱིལ་འཁོར་མཆོད་ཕྱིར་རྣམ་པར་དག་དེ་།
དོན་རྣམས་ཐམས་ཅད་འགྲུབ་ཕྱིར་གཟུགས་༄༅༎
ཆེན་དེ་ལས་མཆོད་པའི་ལྷ་བྱུང་༌།
དུང་ཆེན་འཕྲེང་བས་བརྒྱན་དང་ཐོད་འཕྲེང་སྤྱི་ཚུགས་རྣམ་པར་བརྒྱན་༎
གཉིས་དོན་བཤད་པ་ཉིད་ཀྱིས་ཤི་བའི་ཡིད་ཀྱང་དངོས་སུ་སྦྱོར་༎
གསང་སྔགས་ཐམས་ཅད་གཟི་ལྡན་ཀུན་ལ་འཕགས་ཀྱིས་མཚོན་པར་བྱ་༎
དཀྱིལ་འཁོར་མར་མེ་ལ་སོགས་དང་ནི་ཀུན་ལ་ཕཏ་ཀྱི་རྣམ་པར་བསང་༌༎
དཔལ་ཆེན་ཁྲག་འཐུང་སྔགས་ཀྱིས་བསྙེན་པ་སྔགས་ཀྱི
མཆོག་། ཁྲོས་པ་འདེགས་པར་བྱ་བ་འབྲུག་སྒྲ
ལྟ་བུར་རོ་ལངས་སྨྲ་བར་འགྱུར་༎
འཇིགས་བྱེ་དོན་དུ་ཁྲག་འཐུང་སྨུ་དང་གསང་སྔགས་བཟླས་༎
རོ་དེ་ལངས་ནས་འགྲུབ་པའི་བཀའ་བཞིན་ཉན་ཅིང་འཇུག་པར་འགྱུར་༎
དཔའ་བོ་ཆེན་པོ་ཅི་བགྱི་རྡོ་རྗེ་ཅི་བགྱི་སྩོལ་ལས་རྣམས་བགྱིས་།
ཨ་ཛྭ་ན་དང་རོ་ལངས་བསྒྲུབ་པ་དང་མི་དགོས་སྐྱེ་མེད་སྤྱོད་པ་རྣམས་།
བསྒྲུབ་པ་ཅི་འདོད་ཐམས་ཅད་བྱིན་གཅིག་དངོས་གྲུབ་ལས་རྣམས་བྱའོ་༎
དེ་ནས་བསྒྲུབ་ཅིང་འདོད་པ་ཐམས་ཅད་མྱུར་དུ་གྲུབ་པར་བརྒྱན་༎
དེ་འདྲའི་བསྒྲུབ་པ་ཐམས་ཅད་མ་མ་ཀིའི་དབྱིངས་སུ་རྫོགས་༎
རོ་ལངས་ལ་སོགས་རྡོ་རྗེ་བདུད་རྩི་རྣམ་པར་སྤངས་༎
སྐུ་གསུང་ཐུགས་ཀྱིས་བསྒྲུབ་པ་བདེ་བའི་མཆོག་། རི་ཤིན་ཏུ་བསྟན་།
འདིས་ན་རྡོ་རྗེ་བདུད་རྩི་བདེ་བ་ཆེན་པོའི་རྒྱུད་ལས་།
དཔལ་རོ་ལངས་སྒྲུབ་པའི་ཐབས་བསྟན་པའི་ལེའུ་སྟེ
བཅུ་པའོ་༎ ༎ བཅོམ་ལྡན་འདས་རྡོ་རྗེའི་རྡོ
རྗེ་བདུད་རྩི་བདེ་བ་ཆེན་པོའི་གནས་༎
རྡོ་རྗེ་པདྨ་ཉམ་སྦྱོར་བས་།
བདེ་བའི་མཆོག་ནི་ཀུན་ཏུ་གནས་།
བཤད་ཀུན་ལྟ་སྤྱོད་འགྱོད་དང་རྣལ་འབྱོར་ལ་།
ཕྱི་ཡི་དཀའ་ཐུབ་མེད་སོགས་རྣམ་པར་གསལ་༎
ཏིང་འཛིན་མཆོག་དང་ལྡན་ན་ཀུན་འགྲུབ་མ་མ་ཀི་ཡི་འདི་སྐད་ཞུས་༎
བཅོམ་ལྡན་འདས་ཟབ་མོའི་རྡོ་རྗེ་བྱང་ཆུབ་སེམས་ཀྱིས་སེམས་ཅན་ཀུན་གྱིས་སྙིང་ལ་ཁྱབ་༎
རྣམ་གྲངས་དེ་ལྟར་བཤད་པའི་ཉེ་བའི་སྒྲུབ་ཐབས་ཀུན་ཀྱང་ཐོབ་༎
དེ་ནས་བཅོམ་ལྡན་འདས་རྡོ་རྗེའི་རྡོ་རྗེ་བདུད་རྩི་བདེ་ཆེན་མདོ་༎
དགའ་བའི་ཡིད་གུས་པའི་གདངས་དང་མིག་མཛེས་པའི་བརྟུལ་ཞུགས་ཀྱིས་༎
བདུན་དུ་བཤད་པ་དེ་ཉིད་ལས་ནི་བདུད་རྩི་དཀར་པོའི་གཟུགས་ཆེན་འབྱུང་༌༎
རྟག་ཏུ་བདུད་རྩིས་བརྒྱན་ཅིང་རྣམ་པར་ཟ་བྱེད་མ་༎
གཅིག་པུས་བདག་ཉིད་ཆེན་པོར་འགྱུར་བའི་རྫས་ཡིན
མ་མ་ཀི་། དངོས་པོར་སེམས་འདི་བསྒྲུབ་པས
ཡེ་ཤེས་བསྒྲུབ་པའི་མཆོག་། སྐུ་གསུང་ཐུགས་ཀྱི
དངོས་གྲུབ་གྲུབ་པའི་ཁྲག་ཆེན་ཡིན་༎
གཞོན་ནུ་འཇིགས་པའི་དུས་སུ་སྦྱར་བའི་ཁྲག་ཆེན་སེམས་དང་བཅས་༎
གཅེས་པའི་དངོས་པོ་ཐམས་ཅད་འགྲུབ་པའི་ཁྲག་ཆེན
ཡིན་ནོ་མ་མ་ཀི་། དྲག་པོ་ཤི་བའི
ཤ་ནི་རྟག་བཟའ་ཤ་ཆེན་དབང་ལ་ཤིས་༎
མདུང་གི་གསང་རྨ་བྱུང་ཤི་བའི་ཤ་ནི་དུམ་བུ་དུམ་བུ་བཅད་དེ་བླང་༌༎
དེ་ནི་རྟག་ཟོས་ཟབ་མོ་བསྟན་དང་ཚེ་རིང་ནད་མེད་ཐམས་ཅད་འགྲུབ་༎
ངེས་པའི་གར་བྱེད་དེ་ནི་སངས་རྒྱས་བྱང་ཆུབ་འགྲུབ་པའི་༄༅༎
མཆོག་། རྡོ་རྗེ་སེམས་དཔའ་སེམས་དཔའི་ཚེ་དང་འདོད་པ་ཀུན་གྱི་འབྲས་བུ་ཐོབ་པར་འགྱུར་༎
སྐྱེས་མཆོག་བདག་ཉིད་རྡོ་རྗེ་བདུད་རྩི་ཆུ་ནི་རྟག་བཟའ་འོ་༎
ཤ་ཆེན་ཕྱེ་མ་ཞིབ་མོ་དང་ནི་ཁྲག་གིས་སྦྲུའོ་༎
དགོས་པ་ཚད་མེད་འགྲུབ་དང་རེ་བ་ཀུན་རྫོགས་དེ་ལས་འགྲུབ་པར་འགྱུར་༎
དུས་གསུམ་རྟག་ཏུ་རྣལ་འབྱོར་པས་རྡོ་རྗེ་ཆུ་བཏུང་སྨན་རྣམས་བཟའ་༎
ཉིན་ཅིག་བཞིན་དུ་བཟའ་ཞིང་བསྒྲུབ་པ་གྲུབ་མཆོག
མ་མ་ཀི་། མི་རྒས་མི་འཆི་ནང་རྣམས
སྦྱོང་བྱེད་མ་ལུས་རྣམ་པ་ཀུན་གྱི་ཡོན་ཏན
སྐྱེ་༎ སྣ་ཚོགས་ནད་རྣམས་དང་ནི་ལུས་སེམས་ཀུན་གྱི་སྒྲིབ་པ་སྦྱོང་༌༎
སྐལ་ལྡན་གང་ཞིག་འདིར་མོས་ལུས་ཀྱང་གཟི་ལྡན་རྒྱལ་པོ་དྲུང་དུ་རྒྱལ་ངར་སྨྲ་༎
འདོད་པ་ཐམས་ཅད་དེ་བཞིན་འགྲུབ་དང་ཕ་རོལ་ལུས་རྣམས་དབང་དུ་འགྱུར་༎
ཐམས་ཅད་མཁྱེན་པའི་ཚུལ་ནི་སེམས་ཅན་ཀུན་གྱི་རང་བཞིན་རབ་ཏུ་སྦྱོང་༌༎
འདོད་ཆགས་ཞེ་སྡང་ལ་སོགས་རྙེད་དང་ཕྲག་དོག་རྣམ་པར་སྤངས་༎
དེ་འདྲའི་བསྒྲུབ་པ་གྲུབ་མཆོག་བདུད་རྩི་བདེ་བ་མཆོག་གི་དཔལ་༎
བདུད་རྩི་བདེ་བ་ཆེན་པོའི་རྒྱུད་ལས་།
བདུད་རྩི་རྣམ་ལྔའི་ཡོན་ཏན་དང་༌།
འབྲས་བུ་རྣམ་པ་གསང་བའི་ཡུམ་བཤད་པའི་དོན་ལས་།
ལེའུ་གསང་བ་བཅུ་གཅིག་པའོ་༎  ༎ དེ་ནས་རྒྱུད་ཀྱི་དོན་བསྡུས་ཏེ་།
ཡུམ་གྱི་དབྱིངས་དང་གསང་བའི་མཁའ་ལས་བསྡུས་ཏེ་གཏད་༎
དེ་ནས་རྡོ་རྗེའི་རྡོ་རྗེ་བདུད་རྩི་རྒྱུད་མཆོག་འདི་ལས་།
དོན་ཆེན་བསྟན་པའི་རིམ་པར་བཤད་པ་།
རྡོ་རྗེ་ཐེག་ཆེན་ཡི་གེ་མེད་པའི་དོན་ནི་ལྷ་མོ་མཆོག་ལ་རྫོགས་༎
ཤིན་ཏུ་ཆགས་པའི་སྦྱོར་བ་དེ་ལས་གགས་ཆེན་བཤད་པར་འབྱུང་བར་འགྱུར་༎
ངེས་པའི་དོན་རྣམས་བཤད་པ་ཡངས་པའི་པདྨ་མ
མ་ཀི་། གསང་ཆེན་དམ་པ་འདི་ནི་བདག
ཉིད་ཆེན་པོ་རྟག་ཏུ་གནས་༎
བྱང་ཆུབ་སེམས་དཔའ་ཡེ་ཤེས་གཟུགས་མཆོག་སྟོང་པའི་ཡི་གེ་མེད་༎
རྡོ་རྗེ་གཙུག་ན་ནོར་བུ་དང་རིག་པ་ཆེན་པོ་དེ་ཉིད་ཡིན་༎
སྦས་པའི་གཟུགས་ཆེན་ལྷ་རྣམས་བསྟན་ཏེ་འདི་ནི་བུ་ལ་ཡང་བཤད་མི་བྱ་༎
ཤིན་རུ་གསང་སྦས་བླ་མའི་བཀའ་དང་ལུང་བཞིན་བསྟན་པའི་བཀའ་༎
དམ་པར་ངེས་པའི་ལུང་འདི་གསང་བར་བྱེད་དེ་གསང་མཆོག་དེ་ལས་འབྱུང་༌༎
རྡོ་རྗེ་བདུད་རྩི་བདེ་ཆེན་པོ་སྒྲུབ་པའྀ་ཐབས་མཆོག་འདི་ནི་རྙེད་པ་ཤིན་ཏུ་དཀའ་༎
སྐལ་ལྡན་འགྲོ་བ་རྣམས་ལ་ཞི་དང་ཡེ་ཤེས་རྙེད་དེ་འདུས་པར་འགྱུར་༎
རྡོ་རྗེ་བདུད་རྩིའི་རྒྱུད་འདི་མངོན་པར་དབང་སྒྱུར་བསྒྲུབ་པ་རྣམས་༎
སངས་རྒྱས་བྱང་ཆུབ་སེམས་དཔའ་ལ་སོགས་དེ་ལ་མངོན་པར་འདུད་༎
སྐལ་ཆེན་བླ་མ་ནི་དུས་གསུམ་ཕྱག་བྱ་དད་པས་ཡོན་ཡང་འབུལ་༎
ཕྱོགས་བཞིའི་སེམས་ཅན་དང་ནི་སྒོ་འབྱེད་འོད་ཟེར་གཏོང་༌༎
འདིས་ན་བཅོམ་ལྡན་འདས་རྡོ་རྗེའི་རྡོ་རྗེ་བདུད་རྩི་བདེ་བ་ཆེན་པོ་ཡིན་༎
དེ་བཞིན་གཤེགས་པ་ཀུན་རྡོ་རྗེ་སྐུ་གསུང་ཐུགས་བདེ་བ་ཆེན་པོའི་།
རྡོ་རྗེ་བདུད་རྩི་རྒྱུད་འདི་ཐམས་ཅད་འདུས་༄༅༎
པས་གོ་བའི་ཡུལ་རྣམས་བདེ་༎
ཟབ་མོའི་གཟུགས་མཆོག་དེ་ཉིད་དབྱིངས་སུ་སྦས་པས་བརྒྱན་བར་གནས་༎
དེ་བཞིན་གཤེགས་པ་ཐམས་ཅད་ཀྱི་སྐུ་དང་༌།
གསུང་དང་༌།
ཐུགས་རབ་ཏུ་གསང་བའི་ཡང་གསུང་བ་།
གསང་མཆོག་དམ་པའྀ་རྡོ་རྗེའྀ་བདུད་རྩི་བདེ་བ་ཆེན་པོའི་རྒྱུད་ལས་།
རང་བཞིན་གྱི་བདུད་རྩི་བསྡུས་ནས་སྣོད་དང་གཏད
པ་བསྟན་པའི་ལེའུ་སྟེ་བཅུ་གཉིས་པའོ་༎ ༎
རྫོགས་སོ་༎ ༎ རྒྱུད་འདི་པུ་རངས་ཀྱི་ཡུལ
ལྔ་ལིང་གཙུག་ལག་ཁང་དུ་༎
རྒྱ་གར་གྱི་མཁན་པོ་ནི་ལ་གར་པ་དང་༌།
ཨ་ནན་ཏ་ཤྲི་གརྦྷ་དང་༌།
སུ་ཧ་ན་ཛྙ་ན་དང་༌།
ཞུ་ཆེན་གྱི་ལོ་ཙྪ་བ་སྐད་སྒྱུར་མཁན་ལང་ཤེས་རབ་རིན་པོ་ཆེས་བསྒྱུར་ཏེ་།

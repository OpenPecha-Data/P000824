མི་མཐོང་༌།
མངོན་པར་ཤེས་པ་ཕྱོགས་མེད་དུ་འཆར་བས་འགྲོ་བའི་དོན་ཕྱོགས་མེད་དུ་བྱའོ་༎
ཏིང་ངེ་འཛིན་གྱི་བཅུད་ལེན་ཕྱི་འབྱུང་བ་རྒྱུན
གཅོད་པའི་ལེའུ་སྟེ་བཞི་པའོ་༎ ༎ ནང་འབྱུང
བ་རྒྱུན་གཅོད་པ་ནི་།
རང་གི་སྙིང་གི་དཀྱིལ་དུ་ཧུམ་གཅིག་བསྒོམ་།
དེ་ལས་ལྷ་མོ་དཀར་མོ་གཡས་རལ་གྲི་།
གཡོན་བདུད་རྩིའི་བུམ་པ་བསྣམས་པ་གཅིག་བསྒོམ་།
ལྷ་མོ་དེས་སྙིང་གྱེན་ལ་གློག་པས་སྙིང་དཀར
ནག་གི་མཚམས་སུ་རལ་གྲིས་བཅད་པས་རྩ་བུག
ལྔ་ཡོད་པའི་ནག་པོ་བོར་ནས་དཀར་པོའི་རྩ
སྦུབས་སུ་ལྷ་མོའི་གཡོན་གྱི་བུམ་པ་བདུད་རྩིས
གང་བ་དེ་བྱོ་ནས་དཀར་མེར་སོང་བར་བསམ
མོ་༎ དེ་ནས་སྟེང་རླུང་མནན་འོག་རླུང་བསྒྱིལ
བས་རྩ་སྦུགས་ཐམས་ཅད་དཀར་མེར་ལ་རྐྱལ་གྲོད
ཞོས་བཀང་བ་ལྟར་སོང་བར་བསམ་མོ་༎
དེ་ནས་བར་ཆོད་སེལ་བའི་སྔགས་ནི་།
ཨོམ་བཛྲ་ཀ་ས་མ་ཧྲི་ཏ་ཨ་ཡུ་བ་དེ་བ་རཀྴ་ཧུམ་ཕཏ་སྭ་ཧ་།
རལ་གྲི་འདེབས་ཙ་ན་ཡང་བཟླས་སོ་༎
རྡོ་རྗེ་རིགས་ཀྱི་མཁའ་འགྲོ་མ་༎
སྐྱེ་ཤི་མེད་པ་རྡོ་རྗེའི་སྐུ་༎
བདག་ལ་བྱིན་གྱིས་བརླབ་ཏུ་གསོལ་༎
ཞེས་བརྗོད་པས་ནག་པོ་ཉོན་མོངས་པ་ཡིན་པས་བོར་།
དཀར་པོ་ཡེ་ཤེས་ཀྱི་ཆ་ཡིན་པས་བདུད་རྩིས
བཀང་བས་བདེ་བ་གསལ་ཅིང་ཉམས་མྱོང་སྐྱེ་བར
བསམ་མོ་༎ འདི་ཉམས་སུ་བླང་བའི་དུས་སུ་མི་བསྡད་པ་རྣམ་པ་གསུམ་བྱ་།
ལུས་ལྷན་ཅིག་མི་བསྡད་ཙོག་བུ་ལ་།
རྐང་པ་གཡས་ཀྱིས་གཡོན་གྱི་གོང་མནན་།
ལག་པ་སྒོམ་ཐག་ལྟ་བུར་བྱ་ལུས་བསྒུལ་བསྐྱོད་བྱ་།
ངག་མི་བསྡད་མཁའ་འགྲོའི་སྔགས་བཟླས་།
ཨོམ་བཛྲ་ད་ཀི་ནི་ཡེ་ཡེ་ཧུམ་ཧུམ་ཕཏ་སྭ་ཧ་།
ཧ་རི་ནི་ས་།
ཞེས་བཟླས་སོ་༎
སེམས་མི་བསྡད་ཉམས་མྱོང་ཆོས་ཉིད་བདུད་རྩི་ལ་དམིགས་པ་གཏད་།
གཟུགས་ཅི་མཐོང་ཐམས་ཅད་མཁའ་འགྲོ་མར་བསམ་།
སྒྲ་ཅི་ཐོས་ཐམས་ཅད་ཧ་རི་ནི་སར་བསམ་།
སེམས་ཅི་དྲན་ཐམས་ཅད་རང་སངས་སུ་བཏང་༌།
ཟས་སྐོམ་ཐམས་ཅད་བདུད་རྩིར་བསམ་མོ་༎
སྔགས་བཟླས་པའི་དུས་ན་སྙིང་པདྨ་འདབ་བཞིར་བསམ
པའི་དབུས་ན་རྡོ་རྗེ་མཁའ་འགྲོ་མ་སྡེ་བཞིས
ཅེ་རེ་བལྟ་བར་བསམ་ལ་།
གཙོ་མོས་འཁོར་གཅུན་།
འཁོར་གྱི་ས་ལས་བྱེད་དོ་༎
བཟླས་པ་རྒྱུན་ཆད་མེད་པར་བྱ་།
བདུད་རྩིས་རྩ་སྦུགས་གང་བར་དམིགས་།
སྤྱོད་པ་མ་བཅོས་པར་བྱ་།
ཤུགས་འབྱུང་མི་དགག་། བདུད་རྩི་ལྔ་མཁའ་འགྲོ་མའི་ཟས་ཡིན་པས་བརྟེན་།
སྐོམ་ན་ཆུ་བསྐོལ་མི་རྐང་གིས་རྡོར་བྱས་ལ་བཏང་ངོ་༌༎
མཁའ་འགྲོ་མས་དངོས་གྲུབ་སྟེར་།
ཁམ་གྱི་ཟས་ལ་འདོད་པ་མི་སྐྱེ་བ་ལགས་སོ་༎
ཞག་རེ་ལ་མཁའ་འགྲོའི་མཆོད་པ་དང་གཏོར་མ
མི་བཅག་གོ་། ནང་གི་བཅུད་ལེན་གྱི་ལེའུ
སྟེ་ལྔ་པའོ་༎ ༎ གསང་བའི་འབྱུང་བ་རྒྱུན
གཅོད་པ་ནི་། ཕྱག་རྒྱ་ཆེན་པོ་གཉིས་མེད་དོན་བསྒོམ་པའི་མན་ངག་ལ་།
དང་པོ་བྱིན་བརླབས་གཏོར་མའི་རིམ་པ་ལ་།
གཏོར་མ་ཐོད་པ་གང་བདུད་རྩི་ཆང་གིས་ཟན་༄༅༎
ལ་།
ཨོམ་ཨཧཧུམ༔་ལན་གསུམ་གྱིས་དང་པོ་དག་པ་ཆེན་པོར་བྱིན་གྱིས་བརླབས་ལ་།
གཉིས་པ་འདོད་ཡོན་ལྔར་བརླབས་།
ཐ་མ་བདུད་རྩིའི་བཅུད་བསྡུས་ནས་དཀར་མེར་ལ་སོང་བར་བསམ་མོ་༎
དེ་ནས་མཁའ་འགྲོ་མ་ལ་མཆོད་ཅིང་གསོལ་བ་བཏབ་པ་ནི་།
ཧུམ་།
ཆོས་ཀྱི་དབྱིངས་ཀྱི་གཞལ་ཡས་ནས་༎
བརྒྱུད་པའི་བླ་མ་གཤེགས་སུ་གསོལ་༎
སྐུ་དང་ཡེ་ཤེས་ཞིང་ཁམས་ནས་༎
ཡི་དམ་ལྷ་ཚོགས་གཤེགས་སུ་གསོལ་༎
ཆོས་ཀྱི་དབྱིངས་ཀྱི་ཕོ་བྲང་ནས་༎
སངས་རྒྱས་མཁའ་འགྲོ་གཤེགས་སུ་གསོལ་༎
དག་པ་སྤྲུལ་བའི་ཞིང་ཁམས་ནས་༎
རྡོ་རྗེ་མཁའ་འགྲོ་གཤེགས་སུ་གསོལ་༎
རིན་ཆེན་རིགས་ཀྱི་ཕོ་བྲང་ནས་༎
རིན་ཆེན་མཁའ་འགྲོ་གཤེགས་སུ་གསོལ་༎
རང་བཞིན་དག་པའི་གཞལ་ཡས་ནས་༎
པདྨ་མཁའ་འགྲོ་གཤེགས་སུ་གསོལ་༎
དུར་ཁྲོད་ཆེན་པོའི་ཕོ་བྲང་ནས་༎
ལས་ཀྱི་མཁའ་འགྲོ་གཤེགས་སུ་གསོལ་༎
སྣང་སྲིད་སྒྱུ་མའི་གཞལ་ཡས་ནས་༎
ཤ་ཟ་མཁའ་འགྲོ་གཤེགས་སུ་གསོལ་༎
ས་དང་ལམ་གྱི་ཞིང་ཁམས་ནས་༎
རིགས་འཛིན་བྱང་ཆུབ་སེམས་དཔའ་རྣམས་ཀྱང་གཤེགས་སུ་གསོལ་༎
བདེ་གཤེགས་རིགས་ཀྱི་མཁའ་འགྲོ་ནི་༎
ནམ་མཁའ་ལྟ་བུར་འདུས་མ་བྱས་༎
བདག་ལ་བྱིན་གྱིས་བརླབ་ཏུ་གསོལ་༎
རྡོ་རྗེ་རིགས་ཀྱི་མཁའ་འགྲོ་ནི་༎
སྐྱེ་ཤི་མེད་པ་རྡོ་རྗེའི་སྐུ་༎
བདག་ལ་བྱིན་གྱིས་བརླབ་ཏུ་གསོལ་༎
རིན་ཆེན་རིགས་ཀྱི་མཁའ་འགྲོ་ནི་༎
མི་ཟད་པ་ཡི་གཏེར་དང་ལྡན་༎
བདག་ལ་བྱིན་གྱིས་བརླབ་ཏུ་གསོལ་༎
པདྨ་རིགས་ཀྱི་མཁའ་འགྲོ་ནི་༎
ཆགས་པ་མེད་པའི་སྐྱོན་དང་བྲལ་༎
བདག་ལ་བྱིན་གྱིས་བརླབ་ཏུ་གསོལ་༎
ལས་ཀྱི་རིགས་ཀྱི་མཁའ་འགྲོ་ནི་༎
འཕྲིན་ལས་རྣམ་བཞི་ལྷུན་གྱིས་གྲུབ་༎
བདག་ལ་བྱིན་གྱིས་བརླབ་ཏུ་གསོལ་༎
སངས་རྒྱས་མཁའ་འགྲོས་དངོས་གྲུབ་གསོལ་༎
རྡོ་རྗེ་མཁའ་འགྲོས་དངོས་གྲུབ་གསོལ་༎
རིན་ཆེན་མཁའ་འགྲོས་དངོས་གྲུབ་གསོལ་༎
པདྨ་མཁའ་འགྲོས་དངོས་གྲུབ་གསོལ་༎
ལས་ཀྱི་མཁའ་འགྲོས་དངོས་གྲུབ་གསོལ་༎
གསང་བའི་གཏོར་མ་དབུལ་བ་ནི་༎
རང་ཐ་མལ་པའི་ལག་པ་གཡས་པར་གྲི་གུག་ཡོད་པར་བསམས་ལ་།
རྡོ་རྗེ་གྲི་གུག་གིས་རང་གིས་ཐོད་པ་སྐྲ
མཚམས་ནས་རྦད་གཅད་ལ་ལག་པ་གཡོན་དུ་ཐོགས
ལ་། རྒྱ་ཁྱོན་སྟོང་གསུམ་ཙམ་དུ་བསམས་ལ་།
མདུན་གྱི་ནམ་མཁའ་ལ་མཁའ་འགྲོ་མ་རིགས་ལྔ་ལ་བསམ་ལ་དབུལ་ལོ་༎
སངས་རྒྱས་མཁའ་འགྲོ་སྐད་པ་དེ་༎
སེམས་ཀྱི་སེམས་ཉིད་མ་ལགས་སམ་༎
སྣང་བ་ཐམས་ཅད་གཏོར་མར་འབུལ་༎
རྡོ་རྗེ་མཁའ་འགྲོ་སྐད་པ་དེ་༎
སྐྱེ་མེད་ཡེ་ཤེས་མ་ལགས་སམ་༎
རྣམ་རྟོག་ཐམས་ཅད་གཏོར་མར་འབུལ་༎
རིན་ཆེན་མཁའ་འགྲོ་སྐད་པ་དེ་༎
འདོད་པའི་དོན་དམ་མ་ལགས་སམ་༎
དགོས་འདོད་ཐམས་ཅད་གཏོར་མར་འབུལ་༎
པདྨ་མཁའ་འགྲོ་སྐད་པ་དེ་༎
ཆགས་མེད་མཐའ་བྲལ་མ་ལགས་༄༅༎
སམ་༎
འདོད་ཡོན་ཐམས་ཅད་གཏོར་མར་འབུལ་༎
ལས་ཀྱི་མཁའ་འགྲོ་སྐད་པ་དེ་༎
འཕྲིན་ལས་གཙོར་བྱེད་མ་ལགས་སམ་༎
འཕྲིན་ལས་རྣམ་བཞི་མཆོད་པར་འབུལ་༎
བདག་ལ་བྱིན་གྱིས་བརླབ་ཏུ་གསོལ་༎
ཞེས་མཆོད་པས་།
མཁའ་འགྲོ་མ་རྣམས་ཀྱི་སྤྱི་བོ་དང་༌།
མགྲིན་པ་དང་༌།
སྙིང་ཁ་གསུམ་ནས་འོད་བྱུང་ནས་བདུད་རྩི་བབས་།
ཡེ་ཤེས་ཀྱི་བདུད་རྩི་དཀར་དམར་ནག་པོ་གསུམ
རང་གི་ཐོད་པའི་ཁ་ཕྱེ་བ་ན་མར་བབས
པས་རང་གི་ལུས་རྐྱང་པ་ཞོས་བཀང་བ་ལྟར
བསམ་མོ་༎ དེ་ནས་བདུད་རྩི་དངུལ་ཆུའི་ཐིགས
པ་ལྟ་བུ་བ་སྤུའི་བུ་ག་ན་མར་སྤྲོ
བསམ་མོ་༎ བསྡུ་བྱའོ་༎ རང་གི་ཐོད་པ་བཅད་པ་དེ་ཁ་བསྒྲིགས་པས་།
བདུད་རྩིས་འབྱར་བར་བསམ་མོ་༎
དེ་ནས་ལུས་བདེ་བས་གང་ནས་བདུད་རྩིས་ཚིམས་ནས་།
བཀྲེས་སྐོམ་དང་བྲལ་བར་བསམ་མོ་༎
དེ་ནས་བསམ་མེད་ཕྱག་རྒྱ་ཆེན་པོ་གང་གིས
འབད་རྩོལ་མེད་པ་ཆོས་ཉིད་བདེ་བ་ཆེན་པོའི
ངང་ལ་བཞག་གོ་། དེ་ལྟར་ཡང་ཡང་བསྒོམས
པས་། ཁམ་གྱི་ཟས་མི་དགོས་པ་དང་ཆོས
ཉིད་ཟག་པ་མེད་པའི་བདེ་བ་རྒྱུད་ལ་སྐྱེ
པས་། བར་འགྱུར་རོ་༎ ལུས་ལ་རྩ་བཅད་ཀྱང་ཁྲག་མི་ཡོང་བ་དང་༌།
དྲང་སྲོང་ལྟ་བུའི་ལུས་སུ་འགྱུར་རོ་༎
ཟག་པ་ཟད་པས་ལུས་ནམ་མཁའ་ལ་འཕུར་བ་དང་༌།
ཆུ་ལ་མི་བྱིང་བ་ལ་སོགས་པ་འོང་༌།
སེམས་ཟག་པ་ཟད་པས་ཕྱག་རྒྱ་ཆེན་པོའི་དངོས་གྲུབ་ཐོབ་པར་འགྱུར་རོ་༎
གསང་བ་རྒྱུན་འབྱུང་བ་གཅོད་པའི་ལེའུ་སྟེ་དྲུག་པའོ་༎།
། མཁའ་འགྲོ་མའི་འཆི་བ་བསླུ་བའི་གདམས་པ་ནི་།
དང་པོ་བརྟགས་ཏེ་།
ཕྱིའི་འཆི་ལྟས་།
ནང་གི་འཆི་ལྟས་དང་༌།
གསང་བའི་འཆི་ལྟས་དང་༌།
དེ་ཁོ་ན་ཉིད་ཀྱི་འཆི་ལྟས་སོ་༎
དེ་ལ་ཕྱིའི་འཆི་ལྟས་གསུམ་ནི་།
སྒྲ་དང་༌།
འོད་དང་༌།
དུ་བ་གསུམ་མེད་ན་ཟླ་བ་བཞི་ནས་འཆི་།
མིག་གི་འདོ་དཀར་གསུམ་མེད་ན་འཆི་།
འོད་དཀར་ཆུང་ན་ན་ཚ་འོང་༌།
རྣ་བའི་བུ་ག་བཀག་སྟེ་མནན་པས་འུར་སྒྲ་མེད་ན་འཆི་།
འུར་སྒྲ་ཆུང་ན་ན་ཚ་འོང་༌།
སྔ་དྲོ་ཉི་མ་ཤར་ཚེ་རྒྱབ་ཉི་མ་ལ་བསྟན་།
ཁ་ནུབ་ཏུ་བལྟས་པས་མགོ་བོ་ལ་གྲིབ་མ་འདྲ་བའི་དུ་བ་མེད་ན་འཆི་།
རབ་རིབ་ཙམ་ལས་མེད་ན་ཚ་འོང་༌།
འཆི་ལྟས་གསུམ་པོ་དེ་གཅིག་གཉིས་ཙམ་ལས་མི་འདུག་ན་འཆི་བ་བསླུས་པས་ཚེགས་མེད་།
གསུམ་ཀ་ཚངས་ན་ཚ་ཚ་མང་དུ་གདབ་།
ཕར་ཕྱིན་བཀླག་གོ་། དགེ་འདུན་ལ་སྟོན་མོ་དྲང་༌༎
མཁའ་འགྲོ་མ་ལ་ཚོགས་འཁོར་བྱ་།
རང་གི་ལུས་ངག་ཡིད་གསུམ་དགེ་སྦྱོར་ལ་སྔར་བས་གྲིམས་སུ་བྱ་།
དེས་ལུས་ལ་འོང་ཡོང་ངོ་༌༎
མིག་གི་ཨ་འབྲས་མེད་ན་ན་ཚ་དང་འཆི
ངེས་པས་གཞན་གྱིས་མ་ཚོར་བར་འགྲོ་ཆས་བྱའོ
༎ བདོག་པ་ཐམས་ཅད་བླ་མ་ལ་དབུལ་།
གྲོགས་ཚངས་པར་མཚུངས་པར་སྤྱོད་པ་ལ་ཚོགས་འཁོར་བྱ་།
མཁའ་འགྲོ་ལ་གཏོར་མ་བཏང་༌།
དཀོན་མཆོག་གསུམ་ལ་མཆོད་པ་དབུལ་།
ལུས་དང་ལོངས་སྤྱོད་ལ་ལྟོས་པ་མེད་པར་བྱས་ལ་འཕོ་བ་བྱའོ་༎
དེ་ནས་ནང་གི་འཆི་ལྟས་བསྟན་པ་ནི་། ༄༅༎
སྣའི་རྩེ་མོ་མི་མཐོང་བ་དང་༌།
གློ་བུར་དུ་སྣ་འཁྱོག་པ་དང་༌།
སྣའི་ལག་ངར་ཆག་པ་དང་༌།
སྒྲོ་བའི་སྲུབས་མེད་པ་དང་༌།
སྣ་གོང་དུ་གསེར་ཤོག་ཆགས་པ་དང་༌།
སྤྱི་དང་རྐང་མཐིལ་དུ་ཟུག་པ་དང་༌།
སྐྱེད་ལ་ཀླུ་ལྕེ་འཁོར་པ་དང་༌།
ཤ་རེས་འགའ་ཆེ་རེས་འགའ་ཆུང་བ་དེ་རྣམས
བྱུང་ན་ཟླ་བ་བཞི་ནས་འཆི་བར་ངེས་པ
ཡིན་། དེ་ལ་འཆི་སླུའི་ཐབས་ནི་།
བླ་མ་དཀོན་མཆོག་ལ་མར་མེའི་འཕྲེང་བས་མཆོད་།
ཡི་དམ་མཁའ་འགྲོ་ལ་ཏིལ་གྱི་སྦྱིན་སྲེག་བྱ་།
དམ་ཚིག་ལྡན་པའི་རྣལ་འབྱོར་པ་ལ་ཚོགས་འཁོར་བྱ་།
དགེ་སློང་ཚུལ་ཁྲིམས་རྣམ་པར་དག་པ་བཅུ་ལ་ཚ་ཚ་གདབ་།
ཡི་དམ་མཁའ་འགྲོ་ལ་ཐབས་དང་ཤེས་རབ་ལྡན་པའི་གཏོར་མ་བཏང་༌།
ལུས་ངག་གི་དགེ་སྦྱོར་དྲུག་འགྱུར་དུ་བྱའོ་༎
བསྐྱེད་རིམ་ཚད་དུ་བསྒོམ་མོ་༎
ཤར་དུ་རྒྱལ་པོ་ལ་གཏོར་མ་བཏང་ངོ་༌༎
ལྷོར་གཤིན་རྗེ་ལ་ཤ་ཁྲག་གི་གཏོར་མ་བཏང་ངོ་༌༎
ནུབ་ཏུ་ཀླུ་ལ་དཀར་གཏོར་བཏང་ངོ་༌༎
བྱང་དུ་གནོད་སྦྱིན་ལ་ཤ་ཁྲག་གི་གཏོར་མ་བཏང་ངོ་༌༎
དེ་ལྟར་བྱས་ན་སྔོན་གྱི་ལས་ཀྱི་རྣམ་པར
སྨིན་པ་འམ་ཚེ་ཟད་པ་མ་གཏོགས་པར་ནང
གི་འཆི་ལྟས་རྟེན་འབྲེལ་དེས་བཟློག་ངེས་སོ་༎
གསང་བའི་འཆི་ལྟས་བསྟན་པ་ནི་།
སྐྱེས་པའི་ཐིག་ལེ་ནག་པོར་འོང་ན་ཟླ་བ་བཞི་ནས་འཆི་།
བུད་མེད་ཐིག་ལེ་དཀར་པོར་འོང་ན་ཟླ་བ་བཞི་ནས་འཆི་།
འཁྲིག་པའི་འདོད་ཆགས་མ་སྤྱད་པར་ཐིག་ལེ་ཟད་ནས་མི་འོང་ན་ཟླ་བ་བཞི་ནས་འཆི་།
རྡོ་རྗེ་ནོར་བུའི་སྦུ་གུའི་སྒོ་རུ་སྔ་ན་མེད་པའི་སྨེ་བ་ནག་པོ་བྱུང་ན་།
འདོད་ཆགས་གཡེམས་པ་ལ་རྒྱུན་ཆད་མེད་པར་ཡིད
ལ་བུད་མེད་དང་འདོད་ཆགས་འབའ་ཞིག་སེམས་ན
དབང་གསུམ་པའི་དམ་ཚིག་ཉམས་ཏེ་རྡོ་རྗེ་དམྱལ
ཕར་འགྲོ་བའི་རྟགས་ཡིན་པས་།
ཐིག་ལེ་ཉམས་པ་གསོ་བར་བྱ་སྟེ་།
དུས་རྟག་ཏུ་བདུད་རྩི་ལྔའི་རིལ་བུ་རྟེན་།
དྲི་ཆེན་དང་དྲི་ཆུ་སྦྱངས་ལ་གཡོན་གྱི་སྣ་བུག་གིས་རྔུབ་།
བདུད་རྩི་ལྔའི་ཕྱེ་མས་ཅི་ཟ་ཅི་འཐུང་ལ
བྲན་ལ་བཟའ་། གྲུབ་ཐོབ་ཀྱི་གནས་སུ་རྣལ
འབྱོར་ཕོ་མོ་ལྔ་ལ་ཚོགས་འཁོར་བྱ་།
དུས་གསུམ་གྱི་སངས་རྒྱས་ཐམས་ཅད་མདུན་གྱི་ནམ
མཁའ་ལ་སྤྱན་དྲངས་ལ་ཚངས་པའི་བུ་གར་དབབ
བོ་༎ གསང་བའི་ལྟས་བྱུང་ན་ལུས་ཀྱི་འཁྲུལ་འཁོར་གྱིས་གཅད་པ་ནི་།
རྐང་པ་རྡོ་རྗེ་སྐྱིལ་ཀྲུང་བཅས་།
སྲིན་ལག་གིས་མཐེ་བོང་མནན་ལ་།
ཁུ་ཚུར་གཉིས་བྲང་ལ་བཅང་ཏེ་ལག་པ་གཉིས་བྲང་དུ་བསྣོལ་ཏེ་ཁ་སྒལ་པ་ལ་བཅར་།
མིག་གྱེན་ལ་བགྲད་ལ་སྤྱི་བོར་ཡབ་ཡུམ་གྱི
སྦྱོར་མཚམས་ནས་བྱང་སེམས་བབས་ནས་རང་གི་ཚངས
པའི་བུ་ག་ན་མར་ཐིམ་པས་རང་གི་ལུས
དང་རྩ་ཐམས་ཅད་རྐྱལ་པ་འོ་མས་བཀང་བ
ལྟར་བསམ་ཞག་བདུན་རྒྱུན་མ་ཆད་པར་བྱས་ན
འཆི་བ་བཟློག་ངེས་སོ་༎
ཐིག་ལེ་བསྲུང་བར་མ་བྱས་ན་འཆི་བ་བཟློས་པར་མི་འགྱུར་བས་།
ཚུལ་ཁྲིམས་གཙང་ལ་ཐིག་ལེ་བོ་བ་མེད་པའི
རྣལ་འབྱོར་པས་རང་གི་ལུས་དྲི་ཆེན་མར་ཁུས
བྱུགས་། ཡང་༄༅༎
ན་སྐྱེས་པ་གྲི་རི་ཤ་བའི་ཚིལ་ཆེན་གྱིས་བྱུག་། དཀོན་མཆོག་གསུམ་ལ་མཆོད་པ་དབུལ་།
བླ་མ་རྣམས་ལ་གསོལ་བ་གདབ་།
ཡིད་དམ་ལྷ་ལ་བཟླས་བསྒོམ་བྱ་།
བུད་མེད་ལྔ་ལ་ཚོགས་འཁོར་བྱ་།
མདུན་གྱི་ནམ་མཁའ་ལ་དཔའ་བོ་དང་དཔའ་མོ
སྦྱོར་བ་བྱས་པའི་བྱང་སེམས་ཀྱི་བདུད་རྩི་ཚངས
པའི་བུ་གར་བབས་པས་ལུས་ཐམས་ཅད་གང་བར
བསྒོམ་མོ་༎ རྡོ་རྗེའི་ནང་དུ་ཧུམ་དཀར་པོ
གཅིག་སངས་རྒྱས་སྟོང་རྩ་གཉིས་ཀྱི་ངོ་བོར་བསམས
བསྒོམ་མོ་༎ ལ་། དེ་ལས་འོད་འཕྲོས་པས
འགྲོ་དྲུག་གི་བདུད་རྩི་ཉམས་པའི་དྲི་མ་དག
ནས་ཧུམ་ལ་ཐིམ་པར་བསམ་།
ཤ་ལྔ་བདུད་རྩི་ལྔ་རྟག་ཏུ་བསྟེན་ནོ་༎
དེ་རྣམས་ཀྱིས་ཐིག་ལེ་མ་བཟློག་ན་།
སྤྱི་བོ་ནས་སྤུ་མཚམས་སུ་ཨ་ཝ་དྷུ་ཏི
བསྒོམས་ལ་དགའ་བ་བཅུ་དྲུག་གི་དུས་སུ་བྱང
སེམས་ཀྱི་ཐིག་ལེ་བཅུ་དྲུག་མུ་ཏིག་གི་རྡོག
མ་ལྟར་བསྒོམ་། དེ་ལས་བདུད་རྩི་བབས་པས་ལུས་ཀྱི་གནས་རྣམས་ཁེངས་པར་བསམ་མོ་༎
དེས་མ་བཟློག་ན་སྔོན་གྱི་ལས་ཀྱི་རྣམ་པར
སྨིན་པ་ཡིན་པས་དཀོན་མཆོག་ལ་མཆོད་པ་དབུལ
། མཁའ་འགྲོ་ལ་གཏོར་མ་བཏང་༌།
རྡེ་རྗེ་སྤུན་ལ་ཚོགས་ཀྱིས་མཆོད་།
ལུས་དང་ལོངས་སྤྱོད་ཐམས་ཅད་ཀྱིས་རྡོ་རྗེ་སློབ
དཔོན་མཉེས་པར་བྱས་ལ་འཕོ་བའི་གདམས་ངག་ལ
འཇུག་པར་བྱའོ་༎ འཆི་ལྟས་བཞི་པ་དེ་ཁོ་ན་ཉིད་ཀྱི་འཆི་ལྟས་ནི་།
གང་དང་འགྲོགས་ཀྱང་ཁྲོ་སྙིང་འདོད་།
གང་ན་འདུག་ཀྱང་འཇིགས་པ་དང་༌།
དཀོན་མཆོག་གསུམ་ལ་མོས་གུས་ཤོར་།
བླ་མ་རྣམས་ལ་སྡང་ཞིང་སྨོད་།
གང་ན་འདུག་ཀྱང་སྐྱོ་བ་དང་༌།
འཁོར་འདབ་རྣམས་དང་འབྲས་སྙིང་འདོད་།
གཡེང་བ་དང་ནོར་ལ་དགའ་ཆགས་པས་གཡེང་བ་ཚོལ་།
ང་རྒྱལ་དང་ཕྲག་དོག་གཅིག་སྟེངས་སུ་གཅིག་གིས་ནོན་པ་རྒྱུན་མི་འཆད་པར་འོང་བ་དང་༌།
ཆོས་ལྡན་གྲོགས་དང་འབྲས་སྙིང་འདོད་པ་དང་༌།
སྡིག་པའི་གྲོགས་ལ་སྙན་གྲགས་བརྗོད་པ་དང་༌།
ཚེ་འདིར་སྡུག་གིས་དོགས་པ་དང་༌།
བླ་མ་དཀོན་མཆོག་གི་ནོར་རྣམས་རྐུ་བ་དང་༌།
རྣམ་པར་རྟོག་པས་སེམས་གཡེང་ན་དི་ཁོ་ན་ཉིད་ཀྱི་འཆི་ལྟས་ཡིན་པས་།
འཆི་བ་སླུ་བའི་ཐབས་ནི་།
སྟོང་ཉིད་བདེ་ཆེན་དམ་པའི་ཆོས་བཤད་།
དེ་ཡང་ལུས་སྐྱིལ་ཀྲུང་སེམས་གསལ་བར་བྱས་ལ་།
མདུན་གྱི་ནམ་མཁའ་ལ་དུས་གསུམ་གྱི་སངས་རྒྱས
ཀྱི་ངོ་བོ་བླ་མ་བསམས་ལ་ཡིད་ཀྱིས་ཕྱག
འཚལ་། མཆོད་པ་དངོས་དང་ཡིད་ཀྱིས་དབུལ་།
གསོལ་བ་ལན་གསུམ་དུ་གདབ་།
དེ་ནས་སྤྱི་བོ་ན་མར་ཐིམ་པས་བྱིན་གྱིས་བརླབས་པར་བསམ་།
ཆོས་སྐུ་སྐྱེ་བ་མེད་པ་སྤྲོས་པའི་མཐའ་ཐམས་ཅད་དང་བྲལ་བར་བསམ་།
སྐྱེ་ཤིའི་འཇིགས་པོ་བྲལ་ནས་ཆོས་སྐུའི་ངང་ལ་གནས་པར་བྱའོ་༎
དེ་ནས་འཆི་བ་ཅིས་ཀྱང་མ་བཟློས་ན་འཕོ་བ་བྱ་སྟེ་།
དེ་ལ་གཉིས་ལས་བཙན་ཐབས་སུ་འཕོ་བ་དང་སྦྱངས་ཏེ་འཕོ་བའོ་༎
བཙན་ཐབས་སུ་འཕོ་བ་ནི་།
ལུས་བསྲང་ལ་སྒོམ་ཚིགས་སུ་བྱ་།
མིག་སྣ་རྩེ་ལ་ཕབ་།
རྡོ་རྗེ་ཕག་མོ་བསྒོམ་།
བཤང་ལམ་༄༅༎
དང་ཆུ་ལམ་བྲུམ་རེས་དགག་། ལྟེ་བ་སྙིང་ཁ་གཉིས་།
སྲིན་ལག་སྨིན་མཚམས་གཉིས་།
མིག་གཉིས་ཧུམ་རེས་དགག་། ལྕེ་ལ་ཧུམ་གིས
དགག་། ལྟེ་བའི་འོག་སོར་བཞི་ཙམ་ནས་རྩ
འདབ་གསུམ་ཡོད་པའི་དབུ་མ་ན་ཡི་གེ་བམ
དམར་པོ་གཅིག་བསམ་མོ་༎
དེ་ཀ་ལ་ཀ་ཧིག་ཀ་ཧིག་ཅེས་པས་ཉི
ཤུ་རྩ་གཅིག་གིས་ཡར་དྲངས་པ་ནི་མར་དབབ
། དེ་ལ་ཤེས་པས་ཟིན་པ་དང་༌།
གང་ལ་ཡང་ཆགས་པ་མེད་པར་བྱས་ལ་སྤྱི་བོ་ཚངས་པའི་བུ་ག་སྒོ་ཕྱེ་ལ་།
ལྟེ་བའི་དེ་ཀ་ཧིག་ཅེས་གདོན་ཏེ་སྤྱི་བོར
རྡོ་རྗེ་ཕག་མོའི་ཐུགས་ཁར་ཐིམ་པར་བསམ་མོ
༎ དེས་རྡོ་རྗེ་ཕག་མོའི་སྐུར་གྱུར་ཏེ་།
ཕྱག་རྒྱ་ཆེན་པོའི་དངོས་གྲུབ་ཐོབ་པར་འགྱུར་རོ་༎
སྦྱངས་ཏེ་འཕོ་བ་ནི་།
གོང་ལྔ་ནས་བསྐྱེད་རྫོགས་ལ་སྦྱངས་ཏེ་འཆི་ཁར་འཕོ་བར་བྱའོ་༎
འཆི་རྟགས་དང་༌།
འཆི་སླུ་དང་༌།
འཕོ་བའི་ལེའུ་སྟེ་བདུན་པའོ་༎  ་༎
ཕྱག་རྒྱ་ཆེན་པོ་འབྱུང་བ་གོས་སུ་བགོ་བའི་།
ཕྱག་རྒྱ་ཆེན་པོ་ཙནྡ་ལི་།
གཏུམ་མོའི་གདམས་པས་དྲོད་སྐྱེད་པར་བྱེད་པ་ནི་གསུམ་སྟེ་།
དྲོད་སྐྱེ་བར་བྱེད་པ་བཅའ་བ་ལུས་ཀྱི་གནད་དང་༌།
ཏིང་ངེ་འཛིན་སྐྱེ་བར་བྱེད་པ་རིག་པ་སེམས་ཀྱི་གནད་དང་༌།
ཡོན་ཏན་འབྱུང་བར་བྱེད་པ་འགྱུ་བ་རླུང་གི་གནད་དོ་༎
དང་པོ་དྲོད་སྐྱེ་བར་བྱེད་པ་ལ་།
བཅའ་བ་ལུས་ཀྱི་གནད་ནི་ལུས་ཀྱི་འཁྲུལ་འཁོར་ཏེ་ལྔའོ་༎
རྐང་པ་མགལ་མེ་ལྟར་བརྩེག་། གཡས་ཀྱི་མཐིལ་གྱིས་གཡོན་གྱི་བོལ་གོང་མནན་།
པུས་མོ་སྒྱེད་པ་ལྟ་བུར་བཙུགས་ཏེ་ཨོག་ལྐོའི་འོག་ཏུ་གཟུགས་།
ལག་པ་ཞག་པ་ལྟར་བཅིངས་ཏེ་པུས་མོ་ལ་འཁྱུད་།
མགོ་བོ་ཕྲུ་བ་ལྟར་དགལ་ཏེ་པུས་མོའི་སྟེང
དུ་བཞག་གོ་། མགྲིན་པ་པདྨ་ལྟར་དགུག་སྟེ
མགོ་བོ་དགུག་གོ་། ཚིགས་པ་གཞུ་ལྟར་དུ
སྡུད་དེ་། སྒལ་ཚིགས་དགུག་དེ་རྣམས་ལུས་གནད་དོ་༎
གཉིས་པ་ཏིང་ངེ་འཛིན་སྐྱེ་བར་བྱེད་པ་རིག་པ་སེམས་ཀྱི་གནད་ལ་གསུམ་སྟེ་།
ཕྱི་སྦྱང་བ་དང་༌།
ནང་སྦྱང་བ་དང་༌།
གསང་བ་སྦྱང་བའོ་༎
དང་པོ་ཕྱི་སྦྱང་བ་ནི་།
རང་ཡིད་དམ་ལྷར་བསྒོམ་སྟེ་།
རྡོ་རྗེ་ཕག་མོའི་སྐུར་བསྒོམ་མོ་༎
མི་གསལ་ན་ཞལ་ཕྱག་གསལ་དུ་བསྒོམ་མོ་༎
དེའང་རྒྱན་དང་ཆ་ལུགས་ལྡན་པར་བསྒོམ་།
ནང་སྦྱང་བ་ནི་།
ལྷའི་ནང་སྟོང་པ་ན་ནང་ཁྲོལ་ལ་སོགས་པ་མེད་པ་ཕྱི་ནས་བལྟས་ན་ནང་གསལ་།
ནང་ནས་བལྟས་ན་ཕྱི་གསལ་བ་གཅིག་བསྒོམ་།
གསང་བ་སྤྱང་བ་ནི་ལྔ་སྟེ་།
མེའི་ས་བོན་བསྐྱེད་པ་ནི་།
རང་གི་རྐང་མཐིལ་གཉིས་སུ་རླུང་གི་དཀྱིལ་འཁོར
གཞུའི་དབྱིབས་ལྟ་བུ་དེའི་སྟེང་དུ་རམ་དམར་ནག
རེ་བསམ་། རླུང་གིས་མེ་བུས་མེ་མོ་ཁབ་ཙམ་ཉུག་ཉུག་བྱུང་བར་བསམ་མོ་༎
གཉིས་པ་མེ་སྒྱུར་བ་ནི་།
མེ་བོལ་སྐུད་ཙམ་གཅིག་གིས་པུས་མོ་མན་ཆད་བསླེས་པར་བསམ་།
གསུམ་པ་མེ་དེའི་མཚན་ཉིད་ནི་ཁ་དོག་དམར་བ་།
རེག་བྱ་ཚ་བ་།
བྱེད་པ་མྱུར་བ་།
བདེ་བའི་རང་བཞིན་ཅན་དུ་བསྒོམ་མོ་༎
བཞི་པ་མེ་བསྲིང་བ་ནི་བརླ་གཉིས་ནས་ཡང
ལ་མདའ་སུག་ཙམ་རེ་ལྟེ་བའི་འོག་ཏུ་བསླེབ
༄༅༎ པར་བསྒོམ་།
ལྔ་པ་མེ་སྦར་བ་ནི་།
སྲིན་པོའི་ཞལ་རབ་ཏུ་བསྡམ་པ་ལ་མདོམས་ནས
རམ་ལས་མེ་འབར་བས་མེ་གསུམ་ལྟེ་བའི་འོག
ཏུ་མེ་ལྕེ་ཕྲད་པས་མཁའ་འགྲོ་མ་ལྔའི་ངོ
བོ་ལྟེ་བ་ན་ཧ་རི་ནི་སའི་དབུས་ན
བམ་གནས་པ་ལས་མེ་འབར་བས་མེ་བཞི་ཛ
བཞིས་བསྐོར་བ་ལ་།
རེག་བྱ་ཚ་བ་བདེ་བ་གཡོན་དུ་སྒོ་རོ
རོ་འཁོར་བས་འཁོར་ལོ་ལྟེ་བར་བསྐོར་བ་ཡིན
ཏེ་། ཕྱོགས་བཞི་སྟེང་འོག་གཉིས་སུ་སྒོ་རོ་རོ་འཁོར་བར་བསྒོམ་མོ་༎
ཇེ་དྲག་ཇེ་དྲག་སྐོར་རོ་༎
དེ་ནས་བསྲིངས་ཏེ་བསྐོར་བ་ནི་།
དེ་ནས་སྙིང་ཁར་བསྐོར་།
(༧)༄༅༎ སྟེ་མི་མ་ཡིན་གྱིས་མི་ཚུགས་།
ཧུམ་ཞེ་སྡང་སྦྱངས་།
དེ་ནས་མགྲིན་པར་བསྐོར་།
ཨ་འདོད་ཆགས་སྦྱངས་།
དེ་ནས་ཀླད་པར་བསྐོར་།
ཨོམ་གཏི་མུག་སྦྱངས་།
དེ་ནས་ཕྱི་ཉི་མ་དྲུག་སྐོར་གྱི་མན་ངག་ནི་།
རང་གི་ཕྱོགས་བཞིར་ཀུན་ཏུ་ཉི་མ་རེ་།
སྟེང་འོག་གཉིས་སུ་ཉི་མ་གཉིས་ཏེ་དྲུག་།
ཉི་མ་དྲུག་གི་འོད་ཟེར་བ་སྤུའི་བུ་ག
ན་ཚུར་འོང་བར་བསྒོམ་མོ་༎
ནང་མེ་དཔུང་འབར་བ་བརྩེག་མར་བསྒོར་བ་ལྟེ
བ་ནས་མགྲིན་པ་སྙིང་ཁ་རྣམས་སུ་མེ་ལྕེ
རྩེ་ལྔ་བརྩེགས་མར་འབར་བས་ཕྱི་རུ་མེའི་འོད
འཕྲོས་པས་ཕྱི་བསྲེགས་བར་དུ་མེ་དང་ཉི་མའི
འོད་ཟེར་བསྣོལ་པས་འོད་ཟེར་གྱི་ལུས་དང་རྩ
གོས་པས་ལུས་ལ་བདེ་བ་སྐྱེས་པར་བསམ་མོ
༎ ནད་དང་སྡུག་བསྔལ་གདོན་པ་ནི་༎
རྩ་སྤྱིལ་གྱི་ནང་དུ་དུད་པ་བཏང་བ་བཞིན་དུ་ནད་དང་༌།
འབྱུང་བའི་དངས་སྙིགས་དང་༌།
དུག་ལྔ་དང་༌།
རྣམ་རྟོག་ཐམས་ཅད་བསྲེགས་ནས་དུད་པ་བཞིན་དུ་ཕྱི་རུ་རྒྱང་ལ་བྱུང་སྟེ་།
སྤྱི་བོ་དང་བ་སྤུའི་བུ་ག་ན་ཕར་ལ་སྔོ་ཐུལ་ལུ་ལུ་སོང་བར་བསམ་མོ་༎
བདེ་བ་སྐྱེ་པར་འདོད་ན་།
སྤྱི་བོ་ཚངས་པའི་བུ་ག་མན་ཆོད་ནས་གསང
བ་རྡོ་རྗེ་ཡན་ཆད་དུ་རྩ་གཙང་མ་སྙུག
མ་འདྲ་བ་གཅིག་བསྒོམ་།
རས་ཡ་དང་ལ་ལ་ན་གཉིས་ཡར་རྩེ་སྣ
བུག་གཉིས་ལ་ཟུག་། མར་རྩེ་ལྟེ་བའི་འོག
ཏུ་ཨ་བ་དྷུ་ཏིར་ཚུད་པའི་ནང་དུ་ལྟེ
བ་ནས་མཁའ་འགྲོ་མའི་གཏུམ་མོ་འབར་བས་ཐེན
ཏེ་རྔུབ་པ་ཡང་ཡར་ཇེ་མཐོ་ཇེ་མཐོ་ལ
སྤྱི་བོ་ཚངས་པའི་བུ་ག་ལ་ཧམ་དཀར་པོ
མགོ་ཐུར་ལ་བསྟེན་པ་དེ་ཞུ་བ་ལས་།
བྱང་ཆུབ་སེམས་ཀྱི་ཐིག་ལེ་དངུལ་ཆུ་ལྟ་བུ
དེ་རྩ་གསུམ་ལ་སྒོ་རོ་རོ་འཁོར་བས་ཡས
མར་འཛགས་པས་ཨ་ཤད་དྲོད་པ་ལས་རྩའི་ནང
ནས་མར་བདེ་བ་དང་བཅས་ནས་ནར་ར་ར
འང་བར་བསྒོམ་མོ་༎
བདེ་བ་ཆེན་པོ་གསང་བའི་རྡོ་རྗེ་འགས་པ
ཙམ་གྱིས་བདེ་བ་བྱུང་བ་དང་དེ་ལ་མ
ཆགས་མ་ཞེན་པ་ཅིའི་ངོ་བོར་ཡང་མ་གྲུབ
པ་བདེ་བ་གསལ་ལ་མི་རྟོག་པ་ལ་སེམས
གློད་ལ་གཞི་ཕྱག་རྒྱ་ཆེན་པོའི་ངང་དུ་བསྒོམ
མོ་༎ ཆུ་དངས་མ་རྙོགས་པ་འམ་།
མར་མེ་རླུང་གིས་མ་བསྐྱོད་པ་ལྟར་སིང་ངེ་ཡེར་རེ་གསལ་སྣང་དུ་བསྒོམ་།
དྲོད་ཀྱི་རྟ་མ་རྒྱ་མཚོའི་གཏིང་དུ་སྦ་བ
ནི་མེ་རྣམས་ཡར་མར་རྩེ་མོ་གུག་ནས་གསང
གནས་ན་ར་དམར་པོ་ཡོད་པ་དེ་ལ་རྩེ
མོ་ཟུག་པར་བསམ་མོ་༎
མཁའ་ཁུང་གཉིས་ཆུའི་ཁམས་ཡིན་པས་མེ་དམར་རིང་ངེ་བ་རེ་བསམ་མོ་།
དེ་མེ་༄༅༎
བསྙམ་བ་དང་འདྲའོ་༎
དེས་དྲོད་མི་འཆོར་བ་ཡིན་ནོ་༎
ཉལ་བའི་གནད་ནི་།
རྐང་པ་བསྐུམ་པ་བརྩེགས་།
གྲུམ་འོག་མ་མཁལ་མའི་གདན་དུ་བཏིང་༌།
ལག་པ་གཡས་སྟེང་མ་མཁལ་མའི་སྟེང་དུ་བརྐྱང་༌།
མགོ་བོ་བཀུག་ལ་གཏིང་དུ་གཞུག་གོ་། དེས་དྲོད་མི་འཆོར་བའི་གནད་ཡིན་ནོ་༎
གཏུམ་མོ་ཟས་སུ་ཟ་བ་ནི་།
མཁའ་འགྲོ་ལ་གཏོར་མ་གཏང་༌།
གསོལ་བ་གདབ་།
ཟས་ཀྱི་འདོད་པ་ཆུང་བ་དང་༌།
སྐོམ་པའི་རྩོལ་བ་ཆུང་བ་དང་༌།
གདུང་བ་ཆུང་བར་འགྱུར་རོ་༎
རྡོ་རྗེ་མཁའ་འགྲོས་རྟོགས་པ་བསྐྱེད་༎
སངས་རྒྱས་མཁའ་འགྲོས་བདེགས་ལ་སྐྱེ་༎
རིན་ཆེན་མཁའ་འགྲོས་ཟས་མི་དགོས་༎
པདྨ་མཁའ་འགྲོས་ཉོན་མོངས་པ་འདོད་ཆགས་མི་སྐྱེ་༎
ལས་ཀྱི་མཁའ་འགྲོས་དུག་ལྔ་འཇོམས་༎
ཟས་དང་གོས་དང་འདོད་པ་དང་བྲལ་ནས་།
ལུས་ཟག་པ་ཟས་དེ་།
མཁའ་སྤྱོད་གནས་སུ་འགྲོ་ཡོ་།
གཏུམ་མོ་རྟ་རུ་ཞོན་པ་ནི་།
རྐང་པའི་མཐིལ་གཉིས་སུ་རླུང་གི་དཀྱིལ་འཁོར་བསྒོམ་།
ཚིགས་སོར་བཞི་པ་རླུང་གི་བ་དན་འཕྱར་།
མཐེ་བོང་གཉིས་ཀྱིས་སྲིན་ལག་གཉིས་ཀྱི་རྩ་བ་མནན་།
དམིགས་པ་ལྟེ་བའི་ཨ་ལ་གཏད་།
འགྲོ་བ་རྟ་བས་མགྱོགས་པར་འགྱུར་རོ་༎
མཁའ་འགྲོ་མའི་སྙན་བརྒྱུད་།
ལས་རྒྱ་མཚོའི་རྒྱུད་ཕྱི་མ་ལས་།
ཙནྡ་ལི་བསྒོམ་པའི་ལེའུ་སྟེ་བརྒྱད་པའོ་༎ ༎
སློབ་དཔོན་ཆེན་པོ་པདྨ་འབྱུང་གནས་ཀྱིས་མཁའ་འགྲོ
མ་ཞི་བའི་མཚོ་ལ་ཞུས་པའོ་༎
ཇོ་མོ་མཁའ་ཆེན་བཟའ་མཚོ་རྒྱལ་ལ་།
མཁའ་འགྲོ་དཔང་དུ་བཙུགས་ནས་གཏད་པའོ་༎
རྫོགས་སཧོ་༎
རྒྱ་རྒྱ་རྒྱ་།
གྲི་གུག་གི་རྒྱ་།
མཁའ་འགྲོའི་རྒྱ་།

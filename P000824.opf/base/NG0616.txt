(༨)༄༅༎ ཐུགས་རྗེ་ཆེན་པོ་མཆོད་ཅིང་མཉེས་༎
ཚུར་འདུས་སྐུ་གསུང་ཐུགས་ཀྱི་ནི་༎
དངོས་གྲུབ་མ་ལུས་དབྱིག་བསྡུས་ནས་༎
ལྷ་ཡི་སྐུ་གསུང་ཐུགས་ལ་བསྡུ་༎
དེ་ནི་སྒྲུབ་པའི་རིམ་པའོ་༎
ལས་སྦྱོར་འཕྲིན་ལས་རྣམ་བཞི་ཡིན་༎
ཞི་བའི་འོད་ཟེར་དཀར་པོ་ཡིས་༎
ཞི་བས་ནད་གདོན་བར་ཆད་ཞི་༎
རྒྱས་པ་འོད་ཟེར་སེར་པོ་ཡིས་༎
ཚེ་དང་བསོད་ནམས་ལོངས་སྤྱོད་རྒྱས་༎
དབང་གི་འོད་ཟེར་དམར་པོ་ཡིས་༎
ལོག་ལྟ་མི་དང་མི་མིན་སྡུད་༎
དྲག་པོ་འོད་ཟེར་ནག་པོ་ཡིས་༎
དགྲ་བགེགས་གདུག་པ་སྒྲོལ་བར་བྱེད་༎
འཕྲྀན་ལས་གང་བྱེད་དམིགས་དང་སྦྱར་༎
ཞེས་གསུངས་སོ་༎
ཡེ་ཤེས་ཀྱི་དཀྱིལ་འཁོར་བསྒྲུབ་པ་བསྙེན་བསྒྲུབ་ལས
སྦྱོར་བསྟན་པའི་ལེའུ་སྟེ་ཉི་ཤུ་རྩ་བརྒྱད་པའོ
༎ ༎ དེ་ནས་ཡང་དག་བཤད་བྱ་བ་༎
འགྲོ་བ་འདུལ་བའི་དཀྱིལ་འཁོར་དུ་༎
སློབ་མ་དབང་བསྐུར་བྱེད་འདོད་ན་༎
དང་པོ་ལྷ་གནས་ཆོ་ག་བྱས་༎
བུམ་པ་ཐོད་པ་མེ་ལོང་དང་༌༎
ཆོས་དབྱུག་ཤེལ་འཕྲེང་མེ་ལོང་དང་༌༎
སྐུ་རྟེན་གསུང་རྟེན་ཐུགས་རྟེན་དང་༌༎
ཕྱི་ནང་དབང་རྫས་རྒྱས་པར་བསག་། སློབ་མ་ལྷག་པར་གནས་པར་བྱ་༎
སྡིག་བཤགས་སྐྱབས་འགྲོ་སེམས་བསྐྱེད་བྱ་༎
སོ་ཤིང་དོར་དང་ཀུ་ཤ་སྦྱིན་༎
བར་ཆད་བསྲུང་ཕྱིར་བསྲུང་སྐུད་གདགས་༎
སྤྲོ་བ་བསྐྱེད་དང་གནང་བ་སྦྱིན་༎
སློབ་མས་གསོལ་བ་བཏབ་ནས་ནི་༎
སློབ་དཔོནལྷག་པར་གནས་ནས་ནི་༎
ཡེ་ཤེས་ལྷ་ལ་གསོལ་བ་གདབ་༎
མཆོད་དང་བསྟོད་པ་ཚུལ་བཞིན་བྱ་༎
དེ་ནས་དཀྱིལ་འཁོར་བྲིས་ནས་ནི་༎
སློབ་མ་དཀྱིལ་འཁོར་གཞུག་པར་བྱ་༎
ལས་ཀྱི་སློབ་དཔོན་དབང་ཐོབ་པས་༎
སློབ་མ་དར་གྱིས་མིག་བཀབ་ལ་༎
རྡོ་རྗེས་ལག་ནས་ཁྲིད་ནས་ནི་༎
ཕྱག་བཙལ་བསྐོར་བ་བྱས་ནས་ནི་༎
སློབ་མ་ནུབ་ནས་མེ་ཏོག་ཐོགས་༎
དབང་དང་བྱིན་རླབས་ཞུ་བར་བྱ་༎
སློབ་དཔོན་གནང་བའི་ལུང་བྱིན་ནས་༎
ཡེ་ཤེས་ལྷ་ལ་གསོལ་བ་གདབ་༎
ཅོད་པན་དོར་དང་མིག་དབྱེ་དང་༌༎
ཡེ་ཤེས་དབབ་དང་ལྷ་ངོ་བསྟན་༎
དམ་ཆུ་བླུད་དང་དམ་ཚིག་དབོག་། དེ་ནས་བསྒྲུབ་པའི་ལས་གཞུང་བསྲང་༌༎
བསྒྲུབ་པ་ཐོན་པའི་ཐ་མ་ལ་༎
སློབ་དཔོན་གསོལ་བ་བཏབ་ནས་ནི་༎
བུམ་པའི་དབང་དང་གསང་བའི་དབང་༌༎
ཚིག་དབང་དང་ནི་དབང་གསུམ་བསྐུར་༎
ལྷ་དབང་སྔགས་དབང་ཆོས་དབང་དང་༌༎
སྐུ་གསུང་ཐུགས་ཀྱི་དབང་གསུམ་བསྐུར་༎
དེ་ནས་ཐུན་མོང་དབང་དྲུག་ནི་༎
དབུ་རྒྱན་ཅོད་པན་རྡོར་དྲིལ་དང་༌༎
འཕྲེང་བ་ཆོས་དབྱུག་སྤྱིར་གྱི་དབང་༌༎
དེ་དག་རིམ་པར་རྫོགས་པ་ནི་༎
བླ་མ་དགོངས་པར་ལྡན་པ་ཡིས་༎
ཚིག་དང་སྔགས་དང་དོན་ལྡན་པས་༎
རིམ་པ་བཞིན་དུ་དབང་བསྐུར་ལ་༎
སློབ་མའི་ལུས་ངག་ཡིད་གསུམ་རྣམས་༎
དབང་བསྐུར་ཐོབ་པས་སྨིན་པར་འགྱུར་༎
རྒྱས་སྣང་བ་མཐའ་ཡས་ལ་༎
ཞེས་གསུངས་སོ་༎
དབང་བསྐུར་བསྟན་པའི་ལེའུ་སྟེ་ཉི་ཤུ་རྩ་དགུ་པའོ་༎།
། དེ་ནས་ཡང་དག་བཤད་བྱ་བ་༎
འགྲོ་བ་འདུལ་༄༅༎
བའི་དཀྱིལ་འཁོར་དུ་༎
གཏོར་མའི་བསྒྲུབ་པ་བྱ་བ་ནི་༎
བསྒྲུབ་གཏོར་མཆོད་གཏོར་ལས་གཏོར་གསུམ་༎
དང་པོ་བསྒྲུབ་པའི་གཏོར་མ་ནི་༎
ཕྱི་གཏོར་དང་ནི་ནང་གཏོར་གཉིས་༎
ཕྱི་ཡི་གཏོར་མ་སྒྲུབ་པ་ནི་༎
ཟངས་ལ་སོགས་པའི་གཏོར་གཞོང་དུ་༎
ལྷ་བཤོས་ཁྲུ་གང་བྱས་ནས་ནི་༎
ཐ་མ་གཏོར་མས་ཁེངས་པར་བྱ་༎
དཀར་གྱི་ཐིག་བཏབ་རྒྱན་གྱི་བརྒྱན་༎
གཏོར་སྣོད་རིན་ཆེན་གཞལ་ཡས་ན་༎
གཏོར་མ་ལྷ་ཚོགས་ཕྱག་རྒྱར་གསལ་༎
དངོས་གྲུབ་ཆེན་པོ་འབྱུང་བའི་ཕྱིར་༎
ཕུད་ལ་སོགས་པས་རྒྱུན་དུ་མཆོད་༎
གནས་ཀྱི་དཀྱིལ་འཁོར་སྟེང་དུ་བཞུགས་༎
རྟ་རུ་བཟུང་ལ་མི་བཏང་ངོ་༌༎
བཀྲ་ཤིས་བར་ཆོད་འབྱུང་མི་འགྱུར་༎
སྐུ་ཡི་སྤྲུལ་བ་བསམ་མི་ཁྱབ་༎
ནང་གི་གཏོར་མའི་བསྒྲུབ་པ་ནི་༎
གཏོར་མ་ཟུར་གསུམ་ཁྲུ་གང་ལ་༎
དམར་ཆེན་རཀྟ་བྱུག་ནས་ནི་༎
ཞབས་སུ་གྲུ་གསུམ་བྲུས་ནས་ནི་༎
དགྲ་བགེགས་ལིང་ག་མི་རུས་གཞུག་། ཐོད་པའི
ནང་དུ་གཏོར་མ་གཞུག་། གཏོར་སྣོད་བན་དྷའི
གཞལ་ཡས་ཁང་༌༎ གཏོར་མ་ཁྲོ་བོ་རྟ་མགྲིན་བསྐྱེད་༎
ཞབས་འོག་དགྲ་བགེགས་ཟིལ་གནོན་པ་༎
ཚར་གཅོད་བསྒྲལ་དང་བཅིངས་པར་བསམ་༎
བར་གཅོད་དགྲ་བགེགས་ལྡང་མི་ནུས་༎
མཆོད་གཏོར་ཇི་ལྟར་འབྱོར་པ་ལ་༎
གཏོར་སྣོད་རིན་ཆེན་ཁོར་ཡུག་ཏུ་༎
གཏོར་མ་བདུད་རྩིའི་རྒྱ་མཚོ་རུ་༎
འབྲུ་གསུམ་སྔགས་ཀྱིས་བྱིན་བརླབས་དབུལ་༎
ལྷ་མཉེས་དངོས་གྲུབ་གསོལ་བར་བསམ་༎
རྒྱུན་དུ་བཏང་བས་བར་ཆོད་སེལ་༎
ཚོགས་སོག་དངོས་གྲུབ་ཐོབ་པར་འགྱུར་༎
ལས་གཏོར་འཕྲིན་ལས་རྣམ་བཞི་ནི་༎
ཞི་གཏོར་ཟླུམ་པོ་དཀར་པོ་ལ་༎
རྒྱས་གཏོར་གྲུ་བཞི་སེར་པོའོ་༎
དབང་གཏོར་ཟླ་གམ་དམར་པོ་ལ་༎
དྲག་པོ་ཟུར་གསུམ་ནག་པོ་ཡིས་༎
འཕྲིན་ལས་རྣམ་བཞི་གྲུབ་པར་འགྱུར་༎
དབང་བསྒྲུབ་དངོས་གྲུབ་མཆོག་ཐོབ་འགྱུར་༎
ཞེས་གསུངས་སོ་༎
གཏོར་བསྒྲུབ་ཀྱི་ལེའུ་སྟེ་སུམ་ཅུ་པའོ་༎  ༎ དེ་ནས་ཡང་དག་བཤད་བྱ་བ་༎
འགྲོ་བ་འདུལ་བའི་དཀྱིལ་འཁོར་དུ་༎
སྨན་གྱི་བསྒྲུབ་པ་བྱེད་འདོད་ན་༎
མཚན་ལྡན་ཐོད་པ་གླིང་ལྔ་རུ་༎
བདུད་རྩི་དྲི་ཆེན་བྱང་སེམས་དང་༌༎
ཤ་ཆེན་རག་ཏ་དྲི་ཆུའོ་༎
གླང་ཤ་རྟ་ཤ་མི་དང་གླང་ཆེན་ཁྱི་ཤ་རྣམ་པ་ལྔ་༎
དྲི་ཆེན་སྐྱོབས་ལ་ཛ་ཏི་དང་༌༎
ཀ་ཀོ་ལ་དང་ཨ་འབྲས་སོགས་༎
བྱང་སེམས་སྐྱོབས་ལ་ག་པུར་དང་༌༎
ཅུ་གང་གི་ཧང་ལ་སོགས་པ་༎
མམ་སའི་སྐྱོབས་ལ་གུར་ཀུམ་དང་༌༎
སུག་སྨེལ་ཤིང་ཚ་ལ་སོགས་པ་༎
པདྨ་རཀྟའི་སྐྱོབས་ལ་ནི་༎
ཙན་དན་དམར་པོ་སྨུག་པོ་སོགས་༎
དྲི་ཆུའི་སྐྱོབས་ནི་ལི་ཤི་དང་༌༎
ཨ་རུ་ར་དང་དུ་རུ་ཀ་། ལི་ག་དུར་ལ་སོགས་པ་ཡི་༎
ཨ་རུ་ར་ལ་གཞི་བླངས་ནས་༎
སྨན་སྣ་སྟོང་དང་ཤ་སྣ་སྟོང་༌༎
མེ་ཏོག་སྣ་ཚོགས་བསོགས་ནས་ནི་༎
ཐོད་པ་དར་དཀར་དྲིལ་ནས་ནི་༎
ཐུགས་རྗེ་ཆེན་པོ་རིགས་དྲུག་དང་༌༎
ཡབ་ཡུམ་རྣམས་སུ་མངའ་གསོལ་ལ་༎
དཀྱིལ་འཁོར་དབུས་སུ་མངའ་གསོལ་ཏེ་༎
རྒྱས་གདབ་༄༅༎
བཞུགས་སུ་གསོལ་བར་བྱ་༎
དེས་ནི་ཐུགས་རྗེ་ཆེན་པོ་ཡི་༎
དམ་ཚིག་ཡེ་ཤེས་དཀྱིལ་འཁོར་བསྒོམ་༎
ཐོད་པ་བན་དྷའི་གཞལ་ཡས་ནས་༎
བདུད་རྩི་སྨན་གྱི་རང་བཞིན་ནི་༎
ཐུགས་རྗེ་ཆེན་པོ་འཁོར་བཅས་རྣམས་༎
ཡབ་ཡུམ་སྦྱོར་བ་བྱས་པ་ཡི་༎
བྱང་ཆུབ་སེམས་ནི་བདུད་རྩིར་བསྐྱིལ་༎
ཡི་གེ་བཅུ་པས་བསྙེན་པ་དབུལ་༎
ཨོམ་ཨཧ་ཧུམ་ཧྲིཧ་ཨོམ་སརྦ་པཉྩ་ཨ་མྲྀ་ཏ་ཧུམ་ཧྲི་ཐ་།
ཞེས་བཟླས་པ་ཡིས་།
ཐོད་པ་ཉི་ཟླ་ཁ་སྦྱར་ནས་༎
སྨན་སྣ་སྟོང་དང་རྩ་བརྒྱད་རྣམས་༎
ཐུགས་རྗེ་ཆེན་པོ་འཁོར་བཅས་ཀྱི་༎
ཡབ་ཡུམ་སྦྱོར་བའི་བྱང་ཆུབ་སེམས་༎
སྨན་ལ་བབས་པས་བདུད་རྩིར་བསྒོམ་༎
དེ་ལ་དྲི་དང་དུ་བ་འོང་༌༎
ཞག་གསུམ་བསྒྲུབ་པ་བྱས་ནས་ནི་༎
དེ་ནས་བཏགས་ལ་ཕྱི་མ་བྱ་༎
དར་དམར་ཕུར་མར་དྲིལ་ནས་ནི་༎
ཐོད་པའི་ནང་དུ་སྩལ་ནས་ནི་༎
རུས་སྦལ་ཐོད་པ་ཁ་བཅད་ལ་༎
དཀྱིལ་འཁོར་དབུས་སུ་བཞུགས་ནས་ནི་༎
འོག་ཏུ་རླུང་གི་དཀྱིལ་འཁོར་ལ་༎
རམ་ལས་མེ་ཐབ་ཟུར་གསུམ་པ་༎
ཐོད་པ་གསུམ་གྱི་སྒྱེད་ཁ་ལ་༎
བན་དྷ་འབར་བའི་གཞལ་ཡས་ཁང་༌༎
ནང་ན་བདུད་རྩི་གནས་པ་ལ་༎
རླུང་གིས་མེ་སྦར་ཐོད་པ་དྲོས་༎
དམ་ཚིག་བདུད་རྩིར་ཁོལ་བར་བསམ་༎
ཐོད་པའི་སྟེང་ན་ཐུགས་རྗེ་ཆེན་པོ་ཡི་༎
ལྷ་ཚོགས་ཡབ་ཡུམ་སྦྱོར་བ་བྱས་༎
ཡེ་ཤེས་བདུད་རྩི་བབས་པར་བསྒོམས་༎
དམ་ཚིག་ཡེ་ཤེས་བདུད་རྩི་འདྲེས་༎
གཉིས་སུ་མེད་པའི་བདུད་རྩི་ཡིས་༎
ཐོད་པ་རྒྱ་ཆེན་ཁེངས་པར་གྱུར་༎
ཨོམ་ཨ་ཧུམ་ཧྲི་།
སརྦ་པཉྩ་ཨ་མྲྀ་ཏ་ར་ས་ཡ་ན་སྟ་ན་གུ་ཡ་སིདྡྷི་ཧུམ་ཧྲིཧཐ་།
ཞེས་བཟླས་པ་བྱའོ་༎
བདུད་རྩི་བསྲུངབའི་སྲུང་མ་ནི་༎
རྟ་མགྲིན་ཞལ་གསུམ་ཕྱག་བཞི་པ་༎
སྐྱབས་སུ་འགྲོ་བའི་སྡོམ་པ་གཟུང་༌།
ཞབས་བཞི་བདུད་རྩིའི་ནང་ན་བཞུགས་༎
མི་འཕམ་ཁྲོ་གཉེར་རལ་གཅིག་མ་༎
རོ་ལོངས་ཡུམ་བཞིའི་ལྷུམས་སུ་ནི་༎
ཞབས་བཞི་སྦྱོར་བ་བྱེད་པ་ལ་༎
ཕྱག་བཞི་ཡུམ་བཞིའི་མགུལ་ནས་འཁྱུད་༎
བདུད་རྩི་བསྲུང་ཞིང་བདུད་རྩི་འབེབས་༎
ཨོམ་ཨཧ་ཧུམ་ཧྲི་ཧ་ཡ་གྲི་བ་ཧུ་ལུ་ཧུ་ལུ་སརྦ་པཉྩ་མྲྀ་ཏ་ཧུམ་ཧྲི་ཐ་།
ཞེས་བཟླས་བདུད་རྩི་བསྲུང་༌༎
དྲི་དང་འོད་དང་དུ་བ་དང་༌༎
མང་དུ་འཕེལ་ན་གྲུབ་པ་ཡིན་༎
བདུད་རྩིའི་ཕོ་བྲང་དབང་བསྐུར་ལ་༎
དངོས་གྲུབ་བླང་ཞིང་ལྷ་ལ་མཆོད་༎
དེ་ལྟར་བསྒྲུབས་པའི་བདུད་རྩི་དེས་༎
འཆི་བ་སློང་ལ་ན་བ་གསོ་༎
རྣམ་རྟོག་བདུད་ལ་ཡེ་ཤེས་རྩི་༎
བདུད་རྩིའི་ཞེས་ནི་དེ་ལ་བྱ་༎
བདུད་རྩི་བསྒྲུབ་པའི་ལེའུ་སྟེ་སུམ་ཅུ་སོ་གཅིག་པའོ་༎།
། དེ་ནས་ཡང་དག་བཤད་བྱ་བ་༎
འགྲོ་བ་འདུལ་བའི་དཀྱིལ་འཁོར་དུ་༎
ཚེ་ཡི་བསྒྲུབ་པ་བྱ་བ་ནི་༎
སྣོད་ནི་ཚེ་བུམ་མཚན་ལྡན་དུ་༎
འབྲུ་བཅུད་རོ་ལྡན་མ་ཉམས་བླུག་། མར་དང་མངར་སྨན་བསྲེས་པ་ཡི་༎
ཚེ་ཡི་འབྲང་རྒྱས་བཅས་ནས་ནི་༎
རིལ་བུ་མཆེད་ཀྱི་གྲངས་དང་སྦྱར་༎
སྨན་དང་བདུད་རྩི་ཚེ་ཆང་བླུག་། ཚེ་ཡི་འབྲང་རྒྱས་ཁ་བཅད་ལ་༎
ཚེ་བུམ་དཀྱིལ་འཁོར་དབུས་སུ་བཞག་། བར་ཆོད་བགེགས་བསྐྲད་གུ་༄༅༎
གུལ་བདུགས་༎
ཐུགས་རྗེ་ཆེན་པའི་དམ་ཚིག་དལ་༎
ཡེ་ཤེས་དཀྱིལ་འཁོར་རྫོགས་པར་བསྒོམ་༎
ཚེ་བུམ་གཞལ་ཡས་ཁང་དུ་བསམ་༎
བཅོམ་ལྡན་མགོན་པོ་ཚེ་དཔག་མེད་༎
སྐུ་མདོག་པདྨ་ར་ག་འདྲ་༎
ཞལ་གཅིག་པ་ལ་ཕྱག་གཉིས་པ་༎
ཡུམ་ཡང་མ་མ་ཀི་ལ་འཁྱུད་༎
རིགས་བཞི་ཡབ་ཡུམ་འཁོར་གྱིས་བསྐོར་༎
ལྷ་ཚོགས་འཁོར་དང་བཅས་པ་ཡང་༌༎
གཡས་པ་རིགས་ཀྱི་ཕྱག་ཚན་ལ་༎
གཡོན་པ་ཚེ་ཡི་བུམ་པ་འཛིན་༎
བཀྲ་ཤིས་ལྷ་མོ་བརྒྱད་ཀྱི་བསྐོར་༎
དེ་ལྟར་ཚེ་བུམ་གཞལ་ཡས་ན་༎
ལྷ་ཚོགས་གསལ་བར་བསྒོམ་ནས་ནི་༎
ཚེ་བུམ་མགུལ་ནས་བཟུང་ཐག་གདགས་༎
བདག་ཉིད་དཀྱིལ་འཁོར་གསལ་བསྒཽམ་ལ་༎
ཨོམ་ཨཧཧུམ་ཧྲིཧ་ཨོམ་མ་ནི་པདྨེ་ཧུམ་།
ཡི་གེ་བཅུ་པའི་བསྙེན་པ་བྱ་༎
དེ་ནས་ཚེ་ཡི་བསྒྲུབ་པ་ནི་༎
ཨོམ་ཨ་ཧུམ་ཏྲམ་ཧྲི་ཧ་།
བྲུམ་བཛྲ་ཨ་ཡུ་ཤེ་ཨ་སདྡྷྀ་སིདྡྷི་ཧུམ་༎
ཞེས་པའི་འཕྲོ་འདུ་ཡིས་༎
བདག་ཉིད་ཐུགས་རྗེ་ཆེན་པོ་ཡི་༎
ཐུགས་ཀའི་ཧྲི་ལས་འཽད་འཕྲོས་པས་༎
བུམ་པའི་ནང་གི་ལྷ་ལ་ཐིམ་༎
ལྷ་རྣམས་ཐུགས་བསྐུལ་འོད་ཟེར་གྱིས་༎
སྟོང་གསུམ་ཚེ་ཡི་བཅུད་བསྡུས་ནས་༎
པདྨ་དཀར་པོར་གྱུ་པ་ལས་༎
ཚེའི་བུམ་ལྷ་རྣམས་ཐུགས་ཀར་འདུས་༎
ལྷ་ཡི་ཐུགས་ནས་ཚེ་ཡི་བཅུད་༎
བདག་དང་སྒྲུབ་བྱེད་སྙིང་ཀར་ཐིམ་༎
འཆི་མེད་ཚེ་དང་ལྡན་པར་བསྒོམ་༎
རྒྱས་གདབ་ཚེ་ཡི་སྲུངས་མ་རུང་༌༎
སྙིང་གི་སྒོ་སྲུངས་རྟ་མགྲིན་བསྒོམ་༎
ཟླ་བའི་གདན་ལ་ཕྱེད་སྐྱིལ་བཞུགས་༎
ཚེ་ཆང་ཁོལ་དང་དྲོད་རྙེད་ནས་༎
དངོས་གྲུབ་བླངས་ཏེ་རོལ་པར་བྱ་༎
ཚེ་ཡི་སིདྡྷི་ཐོབ་པར་འགྱུར་༎
ཞེས་གསུངས་སོ་༎
འཆི་མེད་ཚེ་བསྒྲུབ་ཀྱི་ལེའུ་སྟེ་སུམ་ཅུ་སོ་གཉིས་པའོ་༎།
། དེ་ནས་ཡང་དག་བཤད་བྱ་བ་༎
འགྲོ་བ་འདུལ་བའི་དཀྱིལ་འཁོར་དུ་༎
དངོས་གྲུབ་བསྒྲུབ་པ་བྱ་བ་ནི་༎
འགྲོ་བ་འདུལ་བའི་དཀྱིལ་འཁོར་དུ་༎
ཇི་སྲིད་སྐྱོ་ན་ཡེ་ཤེས་གཤེགས་༎
དངོས་གྲུབ་བསྙེན་པ་བྱེད་འདོད་ན་༎
གཏོར་མ་རཀྟ་བདུད་རྩི་དང་༌༎
མཆོད་རྫས་རྣམས་ཀྱང་རྒྱ་ཆེར་བཤམ་༎
ཕྱི་ཡི་མཆོད་པ་རྒྱ་ཆེར་བཤམ་༎
ཚོགས་དང་ཞལ་ཟས་སྣ་ཚོགས་ལ་༎
འབྱོར་ཚོགས་རྒྱས་པར་བཤམས་ནས་ནི་༎
དུས་བཞིར་མཆོད་ཅིང་བསྒྲུབ་པ་བྱ་༎
དེ་ནས་མཚམས་གཅོད་སྔོན་འགྲོ་བྱ་༎
དམ་ཚིག་དཀྱིལ་འཁོར་བསྐྱེད་པར་བྱ་༎
ཡེ་ཤེས་དཀྱིལ་འཁོར་སྤྱན་དྲངས་ལ་༎
བཞུགས་གསོལ་ཕྱག་བཙལ་མཆོད་པ་དང་༌༎
དོར་བྱ་༎
གཉིས་སུ་མེད་པར་བསྟིམ་པ་དང་༌༎
བསྟོད་ཅིང་གསོལ་བ་གདབ་པ་དང་༌།
ཁྱད་པར་ཚོགས་མཆོད་རྒྱ་ཆེན་བྱ་༎
བདུད་རྩི་སྨན་གྱི་མཆོད་པ་བྱ་༎
དངོས་གྲུབ་བླང་ཞིང་ལྕེ་ལ་བཞག་། གཏོར་མ་རཀྟ་ཚོགས་ཀྱིས་བསྐང་༌༎
མར་མེ་ཚེ་ལ་སོགས་པས་བསྐང་༌༎
ལྷ་ལ་བསྟོད་པ་བྱས་ནས་ནི་༎
དབང་དང་དངོས་གྲུབ་བླང་བ་དང་༌༎
དུས་བཞིར་མཆོད་ཅིང་འཛབ་བཟླས་བྱ་༎
ཨོམ་ཨཧཧུམ་།
ཨོམ་མ་ནི་པདྨེ་ཧུམ་།
ཞེས་པ་འཛབ་ཏུ་བཟླས་པ་ཡིས་༎
ཐུགས་རྗེ་ཆེན་པོའི་ཐུགས་ཀ་ནས་༎
སྔགས་ཀྱི་འོད་ཟེར་འཕྲཽས་པ་ཡིས་༎
འཁོར་གྱི་ལྷ་རྣམས་ཐུགས་ཀར་ཕོག་།
འཁོར་གྱི་ཐུགས་༄༅༎
ནས་ཕྱིར་འཕྲོས་པས་༎
ཕྱོགས་བཅུའི་བདེ་བར་གཤེགས་པ་ལ་༎
སྐུ་གསུང་ཐུགས་ཀྱི་མཆོད་པ་ཕུལ་།
ཁམས་གསུམ་སེམས་ཅན་སྒྲིབ་པ་སྦྱངས་༎
ཐུགས་རྗེ་ཆེན་པོའི་སྐུ་རུ་གྱུར་༎
ཚུར་འདུས་སྐུ་གསུང་ཐུགས་ཀྱི་དངོས་གྲུབ་བསྡུས་༎
དུས་བཞིར་མཆོད་ཅིང་འཛབ་ཏུ་བཟླས་༎
དུས་དང་གྲངས་དང་མཚན་མ་བྱ་༎
བསྒྲུབ་པ་གྲུབ་པའི་རྟགས་བྱུང་ནས་༎
ཐ་མའི་ནུབ་མོ་དངོས་གྲུབ་བླང་༌༎
དངོས་གྲུབ་རྫས་ཀྱི་རྣམ་པ་ནི་༎
ལུས་ངག་སྒྲིབ་པ་དག་པར་བསམ་༎
ཟླ་རྒྱས་ཟླ་ཕྲོམ་ཛ་གད་དང་༌༎
ཚེ་དང་ཨམ་རིལ་གལ་ཕྱི་དང་༌༎
མམ་ས་འགེ་འུ་སྐྱུ་རུམ་དང་༌༎
བྲན་ཕོ་བྲན་མོ་ཀུན་ཏུ་རྒྱུག་། དངོས་གྲུབ་རྫས་དང་འབྱོར་ཚོགས་བཤམས་༎
ལྷ་ལ་བསྐུལ་ཞིང་དངོས་གྲུབ་བླང་༌༎
ཡི་གེ་བཅུ་པའི་བསྙེན་སྔགས་ལ་༎
ཀ་ཡ་བ་ཀ་ཙིཏྟ་སརྦ་སིདྡྷི་སིདྡྷི་ཧུམ་༎
ཞེས་པ་བཟླས་།
སྟེང་འོག་བར་གསུམ་ལྷ་ཀླུ་མིའི་༎
བདུད་རྩི་ཟས་དང་རྩི་མཆོག་དང་༌༎
སྔགས་དང་ཏིང་ངེ་འཛིན་གྱི་བླང་༌༎
དངོས་གྲུབ་རྫས་ཀྱི་དབང་བསྐུར་ལ་༎
ཕུད་ཀྱི་དཀྱིལ་འཁོར་ལྷ་ཚོགས་མཆོད་༎
རྡོ་རྗེ་སློབ་དཔོན་མཆེད་ལྕམ་རོལ་༎
བཀྲ་ཤིས་བརྗོད་ཅིང་གླུ་བྲོ་བྱ་༎
སློབ་དཔོན་ཡོན་དབུལ་མཉཻས་བྱས་ནས་༎
གཏོར་མ་གཏང་ལ་གཏོར་གཞོང་གནོན་༎
ཡེ་ཤེས་སེམས་དཔའ་གཤེགས་སུུ་གསོལ་༎
དམ་ཚིག་སེམས་དཔའ་རིམ་པར་བསྡུ་༎
གཟུགས་བརྙན་དཀྱིལ་འཁོར་ས་ཚོན་བསྡུ་༎
ཆུ་བོའི་གཞུང་ལ་བསྐྱལ་བར་བྱ་༎
དེ་ནས་སྤྱོད་ལམ་ཅི་བདེར་བྱ་༎
ཐུགས་རྗེ་ཆེན་པོའི་སིདྡྷི་ཐིབ་༎
ཅེས་གསུངས་སོ་༎
ཐུགས་རྗེ་ཆེན་པོའི་དཀྱིལ་འཁོར་དུ་དངོས་གྲུབ་བསྒྲུབ
པའི་ལེའུ་སྟེ་སུམ་ཅུ་སོ་གསུམ་པའོ་༎ ༎
ཐུགས་རྗེ་ཆེན་པོ་གསང་སྔགས་ཀྱི་བསྒྲུབ་པའི་སྐབས
ཏེ་གཉིས་པའོ་༎། ། དེ་ནས་སངས་རྒྱས་སྣང་བ་མཐའ་ཡས་ལ་༎
འཇིག་རྟེན་དབང་ཕྱུག་ཡང་ཞུས་པ་༎
ཨེ་མ་རྫཽགས་པའི་སངས་རྒྱས་སྐུ་༎
ཐམས་ཅད་མཁྱེན་པའི་སྟོན་པ་ལགས་༎
ཐུགས་རྗེ་ཆེན་པོའི་དཀྱིལ་འཁོར་དུ་༎
འཕྲིན་ལས་ལས་ཚོགས་ཇི་ལྟར་བསྒྲུབ་༎
རྫཽགས་སངས་རྒྱས་ཀྱི་བཀའ་སྩོལ་ཅིག་། དེ་སྐད་གསོལ་བ་གསན་ནས་ཀྱང་༌༎
རྫཽགས་སངས་རྒྱས་ཀྱི་བཀའ་སྩལ་པ་༎
ཉོན་ཅིག་འདུས་པའི་འཁོར་ཚོགས་རྣམས་༎
དེ་ལ་ཞི་བའི་ལས་བསྒྲུབ་ན་༎
ཡིད་འོང་བཀྲ་ཤིས་དབེན་གནས་སུ་༎
གཙང་ཞིང་དཀར་བའི་ས་བླངས་ལ་༎
མནྡལ་ཟླུམ་པོ་བྱས་ནས་ནི་༎
དྲི་ཞིམ་སྨན་གྱི་དྲི་ཡི་བྱུག་། མེ་ཏོག་དཀར་པོ་བཀྲམ་ནས་ནི་།
ཁྲུས་བྱས་དཀར་གསུམ་ཟས་ལ་རྟེན་༎
གཏོར་མ་དཀར་པོ་བཤམས་ནས་ནི་༎
བུམ་པ་དཀར་པོ་ཆུ་ཡིས་དགང་༌༎
ཙན་དན་དཀར་དང་དམར་གྱིས་བརྒྱན་༎
དབང་བསྐུར་བྱིན་གྱིས་བརླབས་པར་བྱ་༎
རས་དཀར་གཙང་མས་མགུལ་ཆིངས་བྱ་༎
གཟུངས་ཐག་དཀར་པོ་བཏགས་ནས་ནི་༎
མནྡལ་དབུས་སུ་བཞག་ནས་ནི་༎
བདག་ཉིད་ཐུགས་རྗེ་ཆེན་པོར་བསྒཽམ་༎
གཟུངས་ཐག་དཀར་པོ་བཟུང་ནས་ནི་༎
བུམ་པ་ལྷ་ཡི་གཞལ་ཡས་ཁང་༌༎
ཧྲི་ལས་བྱུང་༄༅༎
བའི་སྤྱན་རས་གཟིགས་༎
ཞལ་གཅིག་ཕྱག་གཉིས་སྐུ་མདོག་དཀར་༎
ཐུགས་རྗེ་ཆེན་པོ་ཡོ་ག་ལྟར་བསྒྲུབ་པའི་ལེའུ
རྒྱན་རྣམས་རྫོགས་པ་པདྨ་བསྣམས་༎
ཟླ་བའི་གདན་ལ་ལེགས་པར་བཞུགས་༎
ཧྲི་ཡི་འཕྲོ་འདུའི་སྦྱོར་བ་ནི་༎
ཨོམ་མ་ནི་པདྨེ་ཧུམ་།
པ་སྨི་པ་ན་ཤན་ཏིམ་ཀུ་རུ་སྭ་ཧ་།
ཞེས་པའི་གསང་སྔགས་གྲུབ་པ་དང་༌༎
བུམ་པ་ཆུ་ཡིས་བཀྲུས་ནས་ནི་༎
ལས་དང་སྒྲིབ་པ་ཡོངས་དག་ནས་༎
འཇིགས་པ་ཀུན་ལས་རབ་གྲོལ་ཏེ་༎
རྒྱལ་པོས་འཇིགས་དང་དམག་གིས་འཇིགས་༎
ཆོམ་རྐུན་འཇིགས་དང་གཅན་གཟན་འཇིགས་༎
ལྕེ་འབབ་མེ་ཡིས་འཇིགས་པ་དང་༌༎
སྦྲུལ་གདུག་ཆུ་ཡིས་འཇིགས་པ་དང་༌༎
འཇིགས་པ་བརྒྱད་ལས་ཐར་བར་འགྱུར་༎
ཞི་བའི་སྦྱིན་སྲེག་བྱེད་འདོད་ན་༎
ཙན་དན་དཀར་པོའི་ཤིང་ལ་ནི་༎
བཀྲ་ཤིས་གནས་ནས་མེ་བླངས་སྦར་༎
རིན་པོ་ཆེ་ཡི་གཞལ་ཡས་ཁང་༌༎
དུར་བའི་རྩ་དང་འབྲས་ཀྱི་འདབ་༎
ཏིལ་དང་ཡུངས་ཀར་པུ་རྩེ་ལ་༎
གོང་གི་སྔགས་བཟླས་མེ་ལ་བསྲེག་། མྱུར་དུ་ཞི་བའི་ལས་འགྲུབ་འགྱུར་༎
ཞེས་གསུངས་སོ་༎
ཞི་བའི་ལས་ཚོགས་ཀྱི་ལེའུ་སྟེ་སུམ་ཅུ་སོ་བཞི་པའོ་༎།
། དེ་ནས་ཡང་དག་བཤད་བྱ་བ་༎
རྒྱས་པའི་ལས་ནི་བསྒྲུབ་འདོད་ན་༎
ནགས་ཚལ་འཐུག་པོ་མེ་ཏོག་ཅན་༎
ཉམས་དགའ་ས་གཞི་སེར་པོ་རུ་༎
གཙང་བ་ས་སེར་ལེགས་བླངས་ལ་༎
ཙན་དན་སེར་པོའི་དྲི་ཆུས་བྱུག་། འབྲས་བུ་བཅས་པའི་མེ་ཏོག་ནི་༎
སེར་པོའི་ཚོམ་བུ་བཀྲམ་ནས་ནི་༎
རིན་ཆེན་སྣ་ལྔ་འབྲུ་སྣར་བཅས་༎
རིན་ཆེན་བུམ་པར་བླུག་པར་བྱ་༎
མནྡལ་དབུས་སུ་ལེགས་བཞག་ལ་༎
གཟུངས་ཐག་སེར་པོ་གདགས་པར་བྱ་༎
བདག་ཉིད་རྒྱན་བཏགས་གོས་སེར་གོན་༎
ཐུགས་རྗེ་ཆེན་པོའི་སྐུར་བསྒོམ་ལ་༎
གཟུངས་ཐག་སེར་པོ་གཟུང་ནས་ནི་༎
བུམ་པ་ལྷ་ཡི་གཞལ་ཡས་ཁང་༌༎
ཧྲི་ལས་བྱུང་བའི་སྤྱན་རས་གཟིགས་༎
ཞལ་གཅིག་ཕྱག་གཉིས་སྐུ་མདོག་སེར་༎
རྒྱན་རྣམས་རྫོགས་པ་བུམ་པ་བསྣམས་༎
ཉི་མའི་གདན་ལ་བཞུགས་པར་བསམ་༎
ཧྲི་ཡི་འཕྲོ་འདུ་སྦྱོར་བ་ཡིས་༎
ཨོམ་མ་ནི་པདྨེ་ཧུམ་།
རཏྣ་གུ་ན་པུཤྟིམ་ཀུ་རུ་སྭ་ཧ་༎
ཞེས་པའི་གསང་སྔགས་གྲུབ་བ་དང་༌༎
བང་མཛོད་ལ་སོགས་ཁྱིམ་རྣམས་ནི་༎
འབྲུ་དང་རིན་ཆེན་ནོར་གྱི་དབྱིག་། མི་མཛད་མྱུར་དུ་ཁེངས་པར་འགྱུར་༎
ཚེ་དང་དཔལ་དང་དབང་ཐང་ཡང་༌༎
འབྱོར་པ་ཆེན་པོ་ཐོབ་པར་འགྱུར་༎
རྒྱས་པའི་སྦྱིན་སྲེག་བྱེད་འདོད་ན་༎
ཙན་དན་ཤིང་ལ་གྲུ་བཞིར་རྩིག་གཏོར་མ་སེར་པོ་བཤམ་ནས་ནི་༎
ཀུ་ཤ་སྟར་བུ་ཤུག་འབྲུམ་དང་༌༎
སེར་ཆེན་མེ་ཏོག་སེར་པོ་ལ་༎
སྔགས་བཟླས་ཙན་དན་མེ་ལ་བསྲཻག་། ཕྱུག་པོའི་ཁྱིམ་ནས་མེ་བླངས་སར་༎
རྒྱས་པའི་ལས་རྣམས་དམྱུར་དུ་འགྲུབ་༎
ཅེས་གསུངས་སོ་༎
རྒྱས་པའི་ལས་ཚོགས་ཀྱི་ལེའུ་སྟེ་སུམ་ཅུ་སོ
ལྔ་པའོ་༎ ༎ དེ་ནས་ཡང་དག་བཤད་བྱ
བ་༎ དབང་གི་ལས་ནི་གྲུབ་འདོད་ན་།
སྡུད་པར་བྱེད་པ་ཆུ་ཀླུང་འགྲམ་།
ཁ་དོག་དམར་པོ་ཟླ་གམ་དབྱིབས་༎
དེ་ལྟ་བུ་ཡི་གནས་སུ་ནི་༎
ས་དམར་གཙང་༄༅༎
ཞིང་ལེགས་པ་ལ་༎
མེ་ཏོག་དམར་པོ་བུ་རམ་དང་༌༎
སྦྲང་རྩི་ཀ་རའི་རི་ལུ་བྱ་༎
བསེ་ཁབ་དམར་པོའི་ནང་དུ་གཞུག་། གང་ལ་དམིགས་པའི་གཟུགས་བཅུག་ལ་༎
མེ་ཏོག་དམར་པོ་བཏབ་ནས་ནི་༎
མནྡལ་དབུས་སུ་བཞག་པར་བྱ་༎
གཟུངས་ཐག་དམར་པོ་བཏག་ནས་ནི་༎
བདག་ཉིད་ཐུགས་རྗེ་ཆེན་པོར་བསྒོམས་༎
ཧྲི་ལས་བྱུང་བའི་ལྷ་མོ་ནི་༎
ལྕགས་ཀྱུ་ཐོགས་པ་བསམ་ནས་ནི་༎
གང་ལ་དམིགས་པའི་སྙིང་ནས་ནི་༎
ལྕགས་ཀྱུ་དྲངས་ནས་བཀུག་པར་བསམ་༎
ཨོམ་མ་ནི་པདྨེ་ཧུམ་༎
ཆེ་གེ་མོ་པས་ཤང་མི་ཀུ་རུ་སྭ་ཧ་།
ཞེས་བཟླས་༎
ལྷ་དང་མི་ཡི་བུ་མོ་ཁུགས་༎
རྒྱལ་པོ་ལ་སོགས་དབང་ཆེན་དང་༌༎
ལོག་ལྟ་དགྲ་འདྲེ་ལ་སོགས་པ་༎
གང་དམིག་གཟུགས་ནི་ཁྲག་གིས་བྲིས་༎
བསེ་ཁབ་ཟང་ཁབ་ཁ་སྦྱར་གཞུག་། ཡེ་གེ་དྲུག་པའི་ཤམ་བུ་རུ་༎
ཆེ་གེ་མོ་བྷསྨི་པ་ཤང་ཀུ་རུ་སྭ་ཧ་།
ཞེས་བཟླས་།
གང་ལ་བྱ་བ་དབང་དུ་འགྱུར་༎
རྒྱལ་པོ་རྗེ་དཔོན་སློབ་དཔོན་དང་༌༎
མ་མ་ལྟ་བུར་མོས་པར་འགྱུར་༎
དབང་གི་སྦྱྀན་སྲེག་བྱེད་འདོད་ན་༎
མཛོ་མོའི་ཤིང་ལ་སོགས་པ་ལ་༎
དབྱིབས་ནི་ཟླ་གམ་བརྩིགས་ནས་ནི་༎
གཏོར་མ་དམར་པོ་བཤམས་ནས་ནི་།
ཁྲེ་དང་ཇུ་ཙེ་སྲན་མ་ལ་༎
སྔག་བཟླས་པདྨའི་མེ་འབར་བསྲེག་། ནུས་པ་མཆོག་ཏུ་ཡོངས་འགྱུར་ཏེ་༎
གང་ལ་བྱ་བ་ལོག་ལྟ་རྣམས་༎
ཐམས་ཅད་བདག་གི་དབང་དུ་འགྱུར་༎
ཞེས་གསུངས་སོ་༎
དབང་གི་ལས་ཚོགས་ཀྱི་ལེའུ་ཏེ་སུམ་ཅུ་སོ
དྲུག་པའོ་༎ ༎ དེ་ནས་ཡང་དག་བཤད་བྱ
བ་༎ མངོན་སྤྱོ་དྲག་པོའི་ལས་བྱེད་ན་༎
དུར་ཁྲོད་ཤིང་གཅིག་འདྲེ་གནས་སུ་༎
དུར་ཁྲོད་ས་ལ་མནྡལ་བྱ་༎
དུག་དང་ཁྲག་གི་ནག་པོར་བྱུག་། མེ་ཏོག་སྔོན་པོ་བཀྲམ་ནས་ནི་༎
བྱང་གི་ཕྱོགས་སུ་ཁ་བལྟས་ཏེ་༎
ལྕགས་སམ་ཁམ་ནག་ཟུར་གསུམ་དུ་༎
གང་ལ་བྱ་བའི་མིང་རུས་གཞུག་ཁ་སྦྱར་སྟཻང་དུ་བུག་པ་བཏོད་༎
ཡུང་དཀར་ཡུངས་ནག་ལྕགས་ཕྱེ་ལ་༎
བསྔགས་ལ་ཐུན་དུ་བྲབ་བར་བྱ་༎
བདག་ཉིད་ཐུགས་རྗེ་ཆེན་པོར་བསྒོམ་།
ཁྲོ་བོ་ནག་པོ་མཚོན་གང་ཐོགས་༎
གང་ལ་བྱ་བ་གསོད་དང་འཆིང་༌༎
གང་དམིགས་ལས་རྣམས་བྱེད་པར་འགྱུར་༎
ཨོམ་མ་ནི་པདྨ་ཧུམ་།
ཆེ་གེ་མོ་ཨ་མུ་ཀ་མ་ར་ཡ་ཕཏ་།
དགྲ་བགེགས་གང་དམིགས་ཚར་གཅོད་འགྱུར་༎
དྲག་པོའི་སྦྱིན་སྲེག་བྱེད་འདོད་ན་༎
དུག་ཤིང་ཚེར་མ་ཅན་གྱི་ཤིང་༌༎
དབྱིབས་ནི་ཟུར་གསུམ་དག་ཏུ་བརྩིག་། མེ་ནི་ཡུག་སའི་ཁྱིམ་ནས་བླངས་༎
གཏོར་མ་ནག་པོ་བཤམས་ནས་ནི་༎
བྲ་བོ་སྲན་མ་ཏིལ་ནག་ལ་༎
སྔགས་བཏབ་བསྲེགས་ན་མྱུར་དུ་འགྲུབ་༎
དགྲ་བགེགས་གདུག་པ་ཚར་གཅོད་འགྱུར་༎
ཞེས་གསུངས་སོ་༎
མངོན་སྤྱོད་ཀྱི་ལས་ཚོགས་ཀྱི་ལེའུ་སྟེ་སུམ་ཅུ་སོ་བདུན་པའོ་༎།
། དེ་ནས་ཡང་དག་བཤད་བྱ་བ་༎
ལས་བཞི་རྫོགས་པའི་འཁོར་ལོ་ནི་༎
གྲོ་གར་རས་སམ་ཤིང་ཤུན་ལ་༎
འཁོར་ལོ་རྩིབས་དྲུག་ཡི་གེ་དྲུག་། དབུས་སུ་ཧྲི་ཡིས་མཚོན་པ་བྲི་༎
རྩིབས་མཆན་ཤན་ཏིང་ཀུ་༄༅༎
རུ་སྭ་ཧ་།
ར་དཀར་འོ་མ་དུང་གིས་བཀྲུ་༎
དངུལ་ལམ་དཀར་པོའི་ག་བུར་གཞུག་། སྔགས་བཟླས་མཆོད་ན་ཞི་བ་འགྲུབ་༎
ཡུང་བའི་ཆུ་ཡིས་ཁོར་ལོ་བྲི་༎
པུནྟིམ་ཀུ་རུ་སྭ་ཧ་༎
རྩིབས་ཀྱི་མཚམས་སུ་བྲི་བར་བྱ་༎
གསེར་རམ་ར་གན་ག་འུར་གཞུག་། སྔགས་བཟླས་མཆོད་ན་རྒྱས་པ་གྲུབ་༎
མཚལ་དང་པདྨའི་ཁྲག་གིས་བྲི་༎
པ་སྨི་ཀུ་རུ་སྭ་ཧ་།
རྩིབས་མཆན་ལ་ནི་བྲི་བར་བྱ་༎
ཟངས་ཀྱི་གབ་རྩེར་གཞུག་པར་བྱ་༎
སྔགས་བཟླས་ཚེ་ན་དབང་དུ་འགྱུར་༎
ནིམ་པའི་ཆུ་དང་སྣག་ཚས་བྲིས་༎
མ་ར་ཡ་རྦད་རྩིབས་མཆན་ལ་ནི་བྲི་བར་བྱ་༎
ལྕགས་ཀྱི་གབ་རྩེར་གཞུག་པར་བྱ་༎
དྲག་པོའི་ཐུན་དུ་བྲབས་པས་ནི་༎
གང་ལ་བྱ་བ་འཆི་བར་འགྱུར་༎
ཤོག་བུ་དག་ལ་སྣང་ཚས་བྲིས་།
ཡང་ན་མཚལ་ལམ་གུར་ཀུམ་བྲི་།
གསེར་དང་དངུལ་གྱིས་བྲིས་ན་རབ་༎
པདྨ་འདབ་མ་དྲུག་པ་ལ་༎
དབུས་སུ་ཧྲི་བྲི་པདྨ་ལ་༎
ཨོམ་མ་ནི་པདྨེ་ཧུམ་ཞེས་པ་བྲི་།
མུ་ཁྱུད་རྟེན་འབྲེལ་སྔགས་ཀྱི་བསྐོར་།
ལ་ཆའི་རི་ལུར་དྲིལ་ནས་ནི་༎
ཚོན་གྱི་པདྨ་རིན་ཆེན་བརྒྱན་།
མགུལ་ལམ་དཔུང་པ་གཡས་གཡོན་བཅང་༌༎
བསྲུང་བའི་མཆོག་ཏུ་འགྱུར་བ་དང་༌༎
ལུས་ལ་བཅངས་པས་བྱང་ཆུབ་ཐོབ་༎
ཨོམ་མ་ནི་པདྨ་ཧུམ་།
གཞན་ཡང་འཇིགས་པ་བརྒྱད་བསྲུང་བ་༎
རྒྱལ་པོས་འཇིགས་པ་བསྲུང་བ་ལ་༎
རྒྱལ་པོའི་ལྟོ་བར་འཁོར་ལོ་བྲི་།
ཡི་གེ་དྲུག་པའི་ཤམ་བུ་རུ་༎
ར་ག་སྟམ་བྷ་ཡ་ཧུམ་ཧུམ་༎
ཚོན་སྣ་ལྔ་ཡི་སྐུད་པས་བཅིང་༌༎
བཅིངས་ནས་ཆུ་བོའི་གཞུང་ལ་བསྐུར་༎
རྒྱལ་པོའི་ཆད་པ་དག་ལས་ཐར་༎
ཆོམ་རྐུན་དགྲ་ཡིས་འཇིགས་པ་ལ་།
མི་བཟུགས་ནང་དུ་འཁོར་ལོ་བྲི་།
ཡི་གེ་དྲུག་པའི་ཤམ་བུ་རུ་༎
དགྲ་དང་གནོད་པ་ཐམས་ཅད་ཁ་ཏིང་སྟམ་པ་ཡ་ཧུམ་ཧུམ་།
ཞེས་པ་བཟླས་ལ་རྒྱ་གྲམ་ལམ་དུ་མནན་༎
དགྲ་དང་རྐུན་མོ་འཆིང་བར་འགྱུར་༎
གཅན་གཟན་འཇིགས་པ་བསྲུང་བ་ལ་༎
ལྕེ་སྤྱང་སྟག་སོགས་ཁ་འཐམས་པའི་༎
ལྟེ་བར་འཁོར་ལོ་བྲིས་ནས་ནི་།
གཙོ་བོ་ཆེ་དང་དྲིལ་ནས་ནི་༎
ལུས་ལ་བཏགས་སམ་སྒཽ་ལ་བཏག་། ཡི་གེ་དྲུག་པའི་ཤམ་བུ་རུ་༎
རི་ཏིམ་པྲི་ཏི་ཀ་གོ་ལ་སྟམ་པ་ཡ་ཧུམ་ཧུམ་།
གཅན་གཟན་འཇིགས་པ་འཆིང་བར་འགྱུར་༎
དུག་སྦྲུལ་འཇིགས་པ་བསྲུང་བ་ནི་༎
སྦྲུལ་གྱི་ལྟོ་བར་འཁོར་ལོ་བྲི་།
གླ་རྩི་ཤིང་ཀུན་ལུས་བྱུགས་ལ་༎
འཁོར་ལོ་ལུས་ལ་བཅངས་ནས་ནི་༎
ཧ་ལ་ཧ་ལ་བི་ཤ་བི་ཤ་སྟམ་ཧུམ་ཧུམ་།
སྦྲུལ་དང་ཀླུ་གདུག་འཆིང་བར་འགྱུར་༎
ལྕེ་འབབ་ཐོག་གིས་འཇིགས་པ་ལ་༎
ཐོག་རུས་མེ་རིའི་ནང་དུ་ནི་༎
འཁོར་ལོ་བྲིས་ལ་ཐོག་རུས་དང་༌༎
རིན་ཆེན་སྣ་ལྔ་སྤྱི་བོར་བཅིང་༌༎
བཛྲ་ཛྭ་ལ་ཛྭ་ལ་སྟམ་པ་ཡ་ཧུམ་ཧུམ་།
ཡི་གེ་དྲུག་དང་སྤཻལ་ལ་བཟླས་༎
ལྕེ་འབབ་ཐོག་གིས་འཇིགས་མི་འགྱུར་༎
མེ་ཡི་འཇིག་པ་བསྲུང་བ་ལ་༎
མེ་རིའི་ནང་དུ་འཁོར་ལོ་བྲི་༎
འབྲུག་རུས་ཆུ་ཤེལ་ལུས་ལ་བཅང་༌༎
ཛྭ་ལ་ཨ་ནི་སྟམ་པ་ཡ་སྟམ་པ་ཡ་ཧུམ་ཧུམ་།
ཆུ་ལ་བཏབ་ལ་མེ་ལ་གཏོར་༎
ཡང་ན་ས་ལ་བཏབ་ལ་གཏོར་༎
ཡི་གེ་༄༅༎
དྲུག་དང་སྦྲེལ་ནས་ནི་༎
མེ་ཡིས་འཇིགས་པ་ཞི་བར་འགྱུར་༎
ཆུ་ཡིས་འཇིགས་པ་བསྲུང་བ་ནི་༎
ཆུ་རིས་ནང་དུ་འཁོར་ལོ་བྲི་།
བི་ད་ར་ནི་སྟམ་པ་ཡ་ཧུམ་ཧུམ་།
ཡི་གེ་དྲུག་དང་སྦྲེལ་ནས་ནི་༎
ས་ལ་བསྔགས་ཏེ་ཆུ་ལ་གཏོར་༎
འཁོར་ལོ་ཁམ་པའི་གབ་ཙེ་ནི་༎
སོ་བཏང་ལས་བྱས་སྦྱར་ནས་ནི་༎
ཆུ་སྣར་བཅུག་ན་ཆུ་སྣ་བཟློག་། ལུས་ལ་འཁོར་ལོ་བཅངས་པ་ནི་༎
ཆུ་ཡི་འཇིགས་པ་འབྱུང་མི་འགྱུར་༎
དུས་མིན་འཆི་བས་འཇིགས་པ་ལ་༎
རྡོ་རྗེའི་ནང་དུ་འཁོར་ལོ་བྲི་༎
ཨོམ་མ་ནི་པདྨེ་ཧུམ་༎
ཨ་ཡུ་ཚེ་བྲུམ་ཡུ་བྲུམ་ནི་ཧུམ་ཧུམ་།
བླ་གཡུ་མིག་མེད་འཁོར་ལོ་དྲིལ་༎
དེ་ཡང་ལ་ཆའི་རི་ལུར་དྲིལ་།
རྡོ་རྗེ་རྒྱ་གྲམ་རྒྱས་བཏབ་ལ་༎
མགུལ་བཏག་མཆན་ཁུང་གཡོན་པར་བཅང་༌༎
སྔགས་བཟླས་ལུས་དང་མ་བྲལ་ན་༎
དུས་མིན་འཆི་བར་མི་འགྱུར་ཏེ་༎
བཅུ་ཐུབ་པ་ཡང་བརྒྱ་ཐུབ་འགྱུར་༎
འཁོར་ལོ་ལས་ཀྱི་ཁ་ཚར་གྱི་ལེའུ་སྟེ་སུམ
ཅུ་སོ་བརྒྱད་པའོ་༎ ༎ འཕྲིན་ལས་ལས་ཚོགས
ཀྱི་སྐབས་ཏེ་གསུམ་པའོ་༎།
།  ་། དེ་ནས་འཇིག་རྟེན་དབང་ཕྱུག་གིས་༎
སངས་རྒྱས་སྣང་བ་མཐའ་ཡས་ལ་༎
ཕྱག་འཚལ་བསྐོར་བ་བྱས་ནས་ནི་༎
ཨེ་མ་ཧོ་༎
རྫོགས་པའི་སངས་རྒྱས་བཅོམ་ལྡན་འདས་༎
རྒྱུད་འདིའི་མཚན་ནི་ཇི་ལྟར་ལགས་༎
རྒྱུད་འདི་དར་བའི་ས་ནི་གང་དུ་འབྱུང་༌༎
དེ་སྐད་གསོལ་བ་གསན་ནས་ཀྱང་༌༎
རྫོགས་པའི་སངས་རྒྱས་བཀའ་སྩལ་པ་༎
རྒྱུད་འདི་ཐུགས་རྗེ་ཆེན་པོ་ཡི་༎
བསྒྲུབ་ཐབས་མ་ལུས་སྟོན་པས་ནི་༎
བསྒྲུབ་ཐབས་ངེས་པར་སྟོན་པའི་རྒྱུད་༎
ཐུག་རྗེ་ཆཻན་པོ་ཐུགས་དགོངས་བཅད་༎
མ་ལུས་འདི་རུ་སྟོན་པས་ན་༎
རང་བྱུང་ཡེ་ཤེས་ཕྱི་མའི་རྒྱུད་༎
རྒྱུད་འདི་དར་ནས་འབྱུང་བའི་དུས་༎
ལྷོ་ཕྱོགས་འཛམ་བུ་གླིང་གི་དབུས་༎
དབུ་རྒྱན་དྷ་ན་ཀོ་ཤ་རུ་༎
མངལ་ལས་མ་སྐྱེས་པདྨ་ལས་༎
རྫུས་ཏེ་སྐུ་འཁྲུངས་སྤྲུལ་སྐུ་ལས་༎
ང་ཡི་ལུང་བསྟན་འབབ་པར་འགྱུར་༎
དེ་ནས་མཐའ་འཁོབ་ཁ་བ་ཅན་༎
བོད་ཅེས་བྱ་བར་སྟོན་པར་འགྱུར་༎
ཐུགས་རྗེ་ཆེན་པོའི་བཏན་པ་འབྱུང་༌༎
ཞེས་གསུངས་སོ་༎
རྒྱུད་འདི་ཨོ་རྒྱན་པདྨ་ཡིས་༎
བྲག་ཕུག་མ་ར་ཏི་ཀ་རུ་༎
ཚེ་ཡི་རིགས་འཛིན་བསྒྲུབ་དུས་སུ་༎
སངས་རྒྱས་སྣང་བ་མཐའ་ཡས་ཀྱིས་༎
ལུང་བསྟན་རྒྱུད་འདི་བཀའ་བབས་བྱུང་༌༎
བོད་ཡུལ་གདོང་དམར་སྲིན་པོའི་རིགས་༎
གདུལ་ཕྱིར་རྒྱུད་འདི་བསྒྱུར་ནས་ནི་༎
ཕྱི་རབས་དོན་དུ་གཏེར་དུ་སྦས་༎
ལས་ཅན་གཅིག་དང་འཕྲད་གྱུར་ནས་།
མ་སྤེལ་སྒྲོ་སྐུར་སར་སོང་ན་༎
བྱིན་རླབ་དངོས་གྲུབ་ཡལ་བར་འགྱུར་༎
བཅངས་ན་དངོས་གྲུབ་ཆོག་ཐོབ་འགྱུར་༎
གལ་ཏེ་རྒྱུད་འཛིན་སྣོད་ལྡན་མྀ་༎
བླ་མའི་བཀའ་བཞིན་བྱེད་པ་དང་༌།
ཁོང་གི་སྙིང་ལྟར་བརྩེ་སེམས་ནས་༎
སྐད་ཅིག་འབྲལ་བར་མི་སེམས་ན་༎
དེ་ལ་རྒྱུད་འདི་གཏད་པར་བྱ་༎
བསྟན་པའི་སྒྲོན་མེ་བྱེད་པར་ཤོག་། ཅེས་གསུངས་སོ་༎
རྒྱུད་ཀྱི་མཚན་བསྟན་པ་དང་༌༎
ཐུགས་རྗེ་ཆེན་པོའི་བསྟན་པ་འབྱུང་༄༅༎
དུས་བསྟན་པའི་ལེའུ་སྟེ་སུམ་ཅུ་སོ་དགུ་པའོ་༎།
། ཐུགས་རྗེ་ཆེན་པོ་སྤྱན་རས་གཟིགས་ཀྱི་བསྒྲུབ
ཐབས་བསྟན་པ་ཡེ་ཤེས་རང་བྱུང་གི་རྒྱུ་ཕྱི
མ་ཞེས་བྱ་བ་རྫོགས་སོ་༎
གཏེར་རྒྱ་།
སྦས་རྒྱ་།

༎  ་༄༅།  ། ཐིག་ལེ་འདུས་པའི་བུ་།
ཀུན་ཏུ་བཟང་པོས་སྐུ་གསུམ་བསྲེ་བའི་མན་ངག
། ཆོས་ཐམས་ཅད་ཆོས་སྐུ་མཁའ་ཁྱབ་དྭ་ངས
པར་ལ་བཟླ་བ་ནི་།
རིག་པ་ཁོང་གསལ་གྱི་སྒོ་ནས་ཡེ་ཤེས་ཡོན་ཏན་དུ་བསྟན་པ་དང་༌།
ཡེ་ཤེས་ཡོན་ཏན་གྱི་སྒོ་ནས་ཐུགས་རྗེའི་རྩལ་སྣང་བར་བསྟན་པའོ་༎
ཆོས་ཀྱི་སྐུ་ལ་རིག་པའི་རྩལ་མ་འགགས་པས་།
མེ་ལོང་ལྟ་བུའི་ཡེ་ཤེས་།
དེ་ལས་འཕྲོ་འགྱུར་མེད་པས་མི་འགྱུར་བས་༎
ཆོས་སྐུ་ལ་ཐམས་ཅད་མཁྱེན་པའི་ཡེ་ཤེས་དང་༄༅༎
ལྡན་པས་༎
སངས་རྒྱས་སྤྱན་ཞེས་བྱ་བའི་སྤྱན་ཞེས་བྱའོ་༎
ཆོས་ཀྱི་སྐུའི་ཤེས་རབ་མི་གཡོ་བས་མཉམ་པ་ཉིད་ཀྱི་ཡེ་ཤེས་༎
ཡེ་ཤེས་དེ་ཐུགས་རྗེའི་རླན་དང་མ་བྲལ་བས་ཆུ་༎
ཐམས་ཅད་ལ་ཐུན་མོང་ཁྱབ་པས་མ་མ་ཀི་ཞེས་བྱའོ་༎
ཆོས་ཀྱི་སྐུ་ཀུན་ལ་ཁྱབ་པས་སོ་སོར་རྟོག་པའི་ཡེ་ཤེས་༎
ཡེ་ཤེས་དེས་ཐམས་ཅད་སྐྱོབ་པར་བྱེད་ཅིང་ཐུགས་རྗེ་སྨིན་པར་བྱེད་པ་མེ་༎
སེམས་ཅན་ཀུན་གྱི་དྲོད་ལ་ཁྱབ་པར་གནས་པས་ན་གོས་དཀར་མོ་ཞེས་བྱའོ་༎
ཆོས་ཀྱི་སྐུ་ལ་མ་བཙལ་བར་མཁྱེན་པའི་ཡེ་ཤེས་ལྷུན་གྱིས་གྲུབ་པས་༎
བྱ་བ་གྲུབ་པའི་ཡེ་ཤེས་༎
ཡེ་ཤེས་དེའི་ཐུགས་རྗེའི་དབང་གིས་ཐམས་ཅད་སྒྲོལ་བས་རླུང་༌༎
ཕྱིར་མི་ལྡོག་པས་དམ་ཚིག་སྒྲོལ་མ་ཞེས་བྱའོ་༎
ཆོས་ཀྱི་སྐུའི་ཡེ་ཤེས་ལོངས་སྐུ་ལ་རྫོགས་པས་ཆོས་ཀྱི་སྐུའི་ཡེ་ཤེས་༎
ཡེ་ཤེས་དེས་ཀུན་ལ་ཁྱབ་པས་ཐམས་ཅད་ཀྱི
གཞི་མ་ལྟ་བུ་སྟེ་ནམ་མཁའ་ཆོས་ཉིད་དེ
དུས་གསུམ་དུ་མི་འགྱུར་བས་ཀུན་ཏུ་བཟང་མོ
ཞེས་བྱའོ་༎ དེ་ཆོས་ཀྱི་ཟུང་ལྔ་ཡ་བཅུ་དང་ལྡན་པ་དེ་༎
རྩལ་གྱི་སྒོ་ནས་ཡོན་ཏན་དུ་བསྟན་པའོ་༎
ཡོན་ཏན་གྱི་སྒོ་ནས་རྩལ་དུ་བསྟན་པ་ནི་༎
ལོངས་སྤྱོད་རྫོགས་པའི་སྐུ་ལྔ་ལ་༎
རིགས་རེ་རེ་ལ་འདུལ་བའི་ངོ་གང་ཐ་དད་པ་རེ་རེ་བྱུང་བས་ནི་༎
དཔེར་ན་ཉི་མའི་སྙིང་པོ་གཅིག་ལ་ཡུལ་གྱི་དབང་དུ་རྩིས་པ་ལྟ་བུ་སྟེ་༎
ཡུལ་རེ་རེ་ན་ཉི་མ་རེ་རེ་སྣང་བ་དང་འདྲ་སྟེ་༎
དེ་བཞིན་དུ་ཆོས་ཀྱི་སྐུ་གཅིག་གི་ཀུན་ལ་ཁྱབ་པར་བསྟན་པ་ནི་༎
ཡོན་ཏན་གྱི་སྒོ་ནས་རྩལ་དུ་བསྟན་པའོ་༎
ཡེ་ཤེས་ལྔ་ལུས་ལྔ་ལ་ཐིམ་པའི་དུས་ན་།
ཡེ་ཤེས་ལུས་ཅན་ནོ་༎
ཡེ་ཤེས་ལྔའི་སྣང་བ་འོད་ལྔ་རུ་འཆར་རོ་༎
དེ་ལ་འགྲོ་དྲུག་ཏུ་སྐྱེ་བའི་རྒྱུ་དྲུག་དང་༌།
ལམ་ལྔ་དང་༌།
ཡུལ་དྲུག་དང་༌།
འབྲས་བུ་དྲུག་ཏུ་སྨིན་པ་ནི་༎
བར་དོར་གདམས་ངག་ལས་ཤེས་པར་བྱའོ་༎
བར་དོར་འཁྲུལ་པ་ལྡོག་པའི་རྐྱེན་གསུམ་འཆར་ཏེ་༎
བླ་མའི་གདམས་ངག་རྐྱེན་དུ་འཆར་བ་དང་༌༎
རང་སྣང་རྐྱེན་དུ་འཆར་བའོ་༎
དེ་གསུམ་ཡང་གདམས་ངག་ལས་ཤེས་པར་བྱའོ་༎
ད་ལྟ་ནི་ཆོས་སྐུ་མཁའ་ཁྱམ་ཉམས་སུ་མྱོང་བ་ཡིན་ནོ་༎
དཔེར་ན་ཁྱུང་སྒོ་ང་ན་གནས་པ་འདྲའོ་༎
སྒོང་རྒྱ་རལ་བས་མ་དང་མཉམ་མོ་༎
དཔེ་དེ་བཞིན་དུ་ཡེ་ཤེས་ཁོང་གསལ་ཉམས་སུ་མྱོང་ངོ་༌༎
དབུགས་ཆད་ནས་རྐྱེན་གསུམ་འཆར་བས་དངོས་སུ་སངས་རྒྱས་སོ་༎
དེ་ཡང་གདམས་ངག་ལས་ཤེས་པར་བྱའོ་༎
ད་ནི་སྤྲིན་པར་ཉི་མ་ལྟ་བུ་༎
ད་ལྟ་ན་ཉམས་ཐོགས་ན་གནས་སོ་༎
མངོན་དུ་བར་མ་དོར་འགྱུར་༎
འཁྲུལ་པ་ལྡོག་པའི་ཐབས་ནི་ད་ལྟ་ཡིན་༎
སངས་རྒྱས་མངོན་དུ་འགྱུར་བའི་དུས་བར་དོ་ཡིན་༎
སངས་རྒྱས་ནས་འབྲས་བུ་ནི་གདམས་ངག་ལས་ཤེས་པར་བྱའོ་༎
གཞི་འཁྲུལ་གཞི་གདེང་༌༎
ལྡོག་པའི་ཐབས་གསུམ་གྱིས་བསྟན་༎
གནས་ལུགས་ལ་མཐའ་ཡས་༎
འགྲོ་དྲུག་གཡང་ས་གཅད་༎
གནས་ལུགས་ལས་འདོད་ཁམས་གཟུགས་༎
གཟུགས་མེད་ཁམས་༄༅༎
གསུམ་༎
ལོངས་སྤྱོད་སྐུའི་གནས་ལུགས་༎
སྤྱི་ནི་འོད་སྲུངས་ཆེན་པོ་ཡིན་༎
དགོས་ནི་འོད་སྲུངས་ཆུང་ངུ་ཡིན་༎
ཐིག་ལེ་འདུས་པའི་སྙན་བརྒྱུད་འདི་༎
སྟོན་པ་གསུམ་དང་༌༎
རིགས་འཛིན་གསུམ་གྱི་བྱིན་རླབས་༎
ལྕེ་བཙུན་བདག་ལ་ཐུགས་ཀྱི་བཅུད་ཐིགས་པ་༎
དབང་ཆེན་ཐོབ་པས་ཆོས་སྨྱོ་འོང་སྟེ་མཆི་༎
ཟས་སྐོམ་མི་ལ་ཚཽལ་ཡང་གདམས་ངག་གཅིག་མ་ཤོར་༎
དགོས་དགུ་མི་ལ་ཚོལ་ཡང་གསང་གཏེར་འདི་མ་ཤོར་༎
ཉལ་ས་མི་ལ་ཚོལ་ཡང་ཐུགས་ཀྱི་བཅུད་མ་བསྟན་༎
གྲོང་སྦྲང་རྟག་ཏུ་བྱེད་ཀྱང་ཁ་རུ་འབྱིན་མ་མྱོང་༌༎
ཐུགས་ལ་གབ་བོ་༎

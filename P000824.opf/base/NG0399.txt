(༢༣)༄༅༎ ཡིས་༎
ལག་པའི་གཏེར་དང་ཕྲད་པར་མཚུངས་༎
དེ་ཉིད་རྩ་བྲལ་ལྷུན་གྲུབ་ལམ་༎
མ་བགྲོད་ཡེ་ནས་རྫོགས་པའི་ལམ་༎
གསང་བ་ཀུན་འདུས་གཏེར་གྱི་ལམ་༎
བྱ་བྲལ་རྫོགས་པས་ལྷུན་གྱིས་གྲུབ་༎
གདོད་ནས་རྫོགས་པའི་རང་བཞིན་ལ་༎
རིམ་གྱིས་བགྲོད་པ་ལོག་པའི་ལམ་༎
གསང་བ་མ་བཅོས་རང་བཞིན་ནི་༎
དྲང་བཞག་རིག་པས་ཀླུངས་སུ་འཇུག་། རྩོལ་བའི་ལམ་གྱིས་ཐོབ་པ་ཡིན་༎
མ་བཙལ་གདོད་ནས་དག་པའི་ཐུགས་༎
བཅོས་པ་མེད་དེ་ལྷུན་གྱིས་མནོས་༎
རྫོགས་པ་ཉི་མའི་སྙིང་པོ་ལྟར་༎
ཡེ་རྫོགས་བྱིན་བརླབས་ལྷུན་གྱིས་གྲུབ་༎
གདོད་ནས་མ་བསགས་ལྷུན་གྲུབ་ལ་༎
གྲུབ་དང་མི་གྲུབ་ཀུན་གྱིས་སྟོང་༌༎
འདོད་དགུར་བསྒྱུར་ཞིང་ཐབས་མི་སྤོང་༌༎
དྲང་གནས་རིག་པ་གཏེར་ལ་སྤྱོད་༎
ཡེ་ནས་ཀུན་འབྱུང་ལྷུན་གྲུབ་ནི་༎
ནམ་མཁའ་གསང་བ་ཆེན་པོ་ལྟར་༎
ཕྱོགས་འཛིན་རིམ་པས་ཐོབ་མ་ཡིས་༎
མ་བཅིངས་གསང་བ་ཐབས་ཀྱིས་གྲོལ་༎
ཞེས་གསུངས་སོ་༎
ཉ་མོ་འཁོར་ལོ་རྒྱུད་ལས་༎
བགྲོད་ཅིང་སྦྱང་དུ་མེད་པའི་ལེའུ་སྟེ་བཅུ་པའོ་༎།
། དེ་ནས་བྱང་ཆུབ་སེམས་དཔའ་སེམས་དཔའ་ཆེན
དཔའ་ཆེན་པོ་རྡོ་རྗེ་སྙིང་པོས་འདི་སྐད་ཅེས
གསོལ་ཏེ་༎ དུས་གསུམ་སངས་རྒྱས་ཐམས་ཅད་ཀྱིས་༎
སྙིང་པོ་དྲི་མེད་རྣམ་པར་དག་། རང་གསལ་ཡེ་ཤེས་ཉག་གཅིག་ལས་༎
རྣམ་པར་ཕྱེ་བའི་དགོངས་པ་གང་༌༎
ཐུགས་རྗེས་བདག་ལ་གཟུང་མཛོད་དེ་༎
ངེས་པའི་དོན་ལ་དགོད་དུ་གསོལ་༎
ཞེས་ཞུས་སོ་༎
དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོས་།
ཡེ་ཤེས་གསལ་བར་འགྲེལ་པ་ཞེས་བྱ་བའི་ཏིང
ངེ་འཛིན་ལ་གནས་ནས་འདི་སྐད་ཅེས་གསུངས་སོ
༎ ཀྱེ་སེམས་དཔའ་ཆེན་པོ་དེ་ལེགས་པར་ཉོན་ཅིག་། རྫོགས་ཆེན་སེམས་ཀྱི་རང་བཞིན་ལ་༎
དངོས་ལ་དབྱེ་བ་མི་གནས་ཀྱང་༌༎
བསམ་པའི་རྟོགས་པའི་ཁྱད་པར་གྱིས་༎
རྣམ་པར་དབྱེ་བའི་ཚུལ་གྱིས་མཚོན་༎
དེ་ཉིད་གཞི་དང་འཇུག་བྱེད་ལམ་༎
རིན་ཆེན་ལྷུན་གྲུབ་འབྲས་བུར་བཤད་༎
གདོད་ནས་དབྱེར་མེད་རང་བཞིན་ནི་༎
ཀུན་གཞི་རིག་པའི་འོད་གསལ་དེ་༎
མ་བཅོས་རང་གསལ་ལྷུན་གྲུབ་པ་༎
བཞི་པས་གཞི་ཉིད་རྫོགས་ལུང་བཤད་༎
འཇུག་པ་ཐབས་ཀྱི་ལམ་འདི་ཉིད་༎
བརྡ་སྤྲད་གསང་བ་རིག་པའི་ཐབས་༎
ལྟ་དང་ཏིང་འཛིན་སྤྱོད་པ་དང་༌༎
དམ་ཚིག་དབང་དང་སྒྲུབ་པ་དང་༌༎
དཀྱིལ་འཁོར་འཕྲིན་ལས་སྒྲིབ་པ་ཡིས་༎
རྩོལ་བྲལ་རིག་པ་ཉིད་ལ་སྦྱོར་༎
རང་གསལ་ཐེག་པའི་སྙིང་པོ་ལ་༎
གཉིས་འཛིན་རིག་པ་མི་གནས་ཀྱང་༌༎
རང་གསལ་ཤེས་རབ་གཉིས་གསལ་བས་༎
ལྟ་བ་གཟའ་གཏད་བྲལ་བའི་ལུང་༌༎
གཉིས་པ་སེམས་ཡུལ་རིག་པས་བསྟན་༎
གཉིས་པ་རིག་པ་གོམས་པ་ཡིས་༎
བརྡ་ཕྲད་རིག་པའི་གདེང་ཅན་གྱིས་༎
ཏིང་འཛིན་རང་གསལ་ལུང་འཇུག་པས་༎
གསུམ་པ་ཏིང་འཛིན་གཏེར་གྱི་ལུང་༌༎
ལྟ་དང་ཏིང་འཛིན་གདེང་༄༅༎
ལྡན་པས་༎
རང་གསལ་ཉག་གཅིག་མ་རྟོགས་པར་༎
མེད་ཕྱིར་ལྟུང་བའི་འཇིགས་མེད་པས་༎
དྲུག་པ་སྤྱོད་ཡུལ་བྲལ་བའི་ལུང་༌༎
དུས་གསུམ་དེ་ལས་མི་འདའ་ཞིང་༌༎
མ་ཡེངས་རྒྱལ་བའི་དགོངས་པ་ནི་༎
དུས་གསུམ་ལྷག་པའི་སྡོམ་པ་རྫོགས་༎
བཅུ་བཞིའི་རིག་པ་དམ་ཚིག་གོ་། དམ་ཚིག་བསྲུང་བྲལ་བརྡ་མེད་པས་༎
རིག་པ་གཉིས་མེད་ཅིག་ཅར་འཇུག་། དེ་ཡི་བརྡ་ཕྲད་རིག་པ་ནི་༎
བརྒྱད་པ་དབང་གི་ཁྱད་པར་བཤད་༎
འཇུག་པ་ཐབས་ཀྱི་ལམ་འདི་དག་། བརྡ་ཕྲད་གསང་བ་རིག་པའི་ཐབས་༎
ལྟ་དང་ཏིང་འཛིན་སྤྱོད་པ་དང་༌༎
དམ་ཚིག་དབང་དང་སྒྲུབ་པ་དང་༌༎
དཀྱིལ་འཁོར་འཕྲིན་ལས་བགྲོད་པ་ཡིས་༎
རྩོལ་བྲལ་རིག་པ་ཉིད་ལ་སྦྱོར་༎
རང་གསལ་ཐེག་པའི་སྙིང་པོ་ལ་༎
གཉིས་འཛིན་རིག་པ་མི་གནས་ཀྱང་༌༎
རང་གསལ་ཤེས་རབ་གཉིས་གསལ་བས་༎
ལྟ་བ་གཟའ་གཏད་བྲལ་བའི་ལུང་༌༎
གཉིས་པ་སེམས་ཡུལ་རིག་པས་བསྟན་༎
གཉིས་པ་རིག་པ་གོམས་པ་ཡི་༎
བརྡ་ཕྲད་རིག་པའི་གདེང་ཅན་གྱིས་༎
ཏིང་འཛིན་རང་གསལ་ལུང་འཇུག་པས་༎
གསུམ་པ་ཏིང་འཛིན་གཏེར་གྱི་ལུང་༌༎
ལྟ་དང་ཏིང་འཛིན་གདེང་ལྡན་པས་༎
རང་གསལ་ཉག་གཅིག་མ་གཏོགས་པ་༎
མེད་ཕྱིར་ལྟུང་བའི་འཇིགས་མེད་པས་༎
དྲུག་པ་སྤྱོད་ཡུལ་བྲལ་བའི་ལུང་༌༎
དུས་གསུམ་དེ་ལས་མི་འདའ་ཞིང་༌༎
མ་ཡེངས་རྒྱལ་བའི་དགོངས་པ་ནི་༎
དུས་གསུམ་ལྷག་པའི་སྡོམ་པ་རྫོགས་༎
བཅུ་བཞི་རིག་པའི་དམ་ཚིག་གོ་། དམ་ཚིག་བསྲུང་བྲལ་འདའ་མེད་པས་༎
རིག་པ་གཉིས་མེད་ཅིག་ཅར་འཇུག་། དེ་ཡི་བརྡ་ཕྲད་རིག་པ་ནི་༎
བརྒྱད་ཀྱི་དབང་གི་ཁྱད་པར་བཤད་༎
བརྡ་ཕྲད་རིག་པའི་གསང་ཉམས་དེ་༎
མ་ཡེངས་འབབ་ཆུའི་ཚུལ་བཞིན་དུ་༎
མ་བསྒྲུབས་དེ་ལྟར་གནས་པ་ནི་༎
དགུ་པ་གསང་བས་གྲུབ་པ་ཡིན་༎
མ་བསྒྲུབས་རང་གསལ་མཉམ་པ་ཉིད་༎
སྐུ་གསུམ་འཁོར་ལོ་བསམ་མི་ཁྱབ་༎
རིག་པས་དེ་ལྟར་གསལ་གྱུར་བ་༎
མཚན་མེད་རིག་པའི་འཁོར་ལོ་ཅན་༎
སྐུ་གསུང་མཛད་པ་མི་འགག་ཀྱང་༌༎
བྱ་བྲལ་འཕྲིན་ལས་ལྷུན་རྫོགས་པས་༎
རྩལ་བྲལ་རིག་པའི་འཕྲིན་ལས་ནི་༎
བདུན་གཉིས་གཅིག་ཏུ་ངེས་པར་བསྟན་༎
དེ་ལྟར་ཐབས་ཀྱི་ཁྱད་པར་གྱིས་༎
བགྲོད་པས་ཕྱིན་པར་མི་འགྱུར་གྱིས་༎
མ་བཅོས་ཡེ་ནས་བླ་མའི་ས་༎
ས་ལམ་བཅུ་པ་ཉིད་དུ་ཤེས་༎
འབྲས་བུ་ལྷུན་གྲུབ་ཆེན་པོ་ལ་༎
ཡེ་ཤེས་ངོ་བོ་སྣང་ཚུལ་དེ་༎
དེ་དག་ངེས་པར་དབྱེ་བར་བྱ་༎
རང་གསལ་རིག་པ་མཆོག་གི་ཉམས་༎
ཐམས་ཅད་གསལ་བའི་ངོ་བོ་སྟེ་༎
བཅུ་གཉིས་ཡེ་ཤེས་རིག་པའི་ལུང་༌༎
སྣང་ཚུལ་ནོར་བུ་རིན་ཆེན་ལྟར་༎
ཕྱོགས་རིས་མི་མངའ་ལྷུན་གྲུབ་པས་༎
ཇི་ལྟར་བལྟས་པ་དེ་ལྟར་སྣང་༌༎
བཅུ་དྲུག་འབྲས་བུ་གསང་བ་པོ་༎
ཀུན་ཀྱང་ཐིག་ལེ་བྱང་ཆུབ་སེམས་༎
རང་གསལ་དྲི་མེད་གསང་བའི་ཉམས་༎
མ་བཅོས་རིག་པ་མངོན་སུམ་པ་༎
ཐམས་ཅད་འདུས་༄༅༎
པ་ལྔ་པའོ་༎
ཞེས་གསུངས་སོ་༎
ཉ་མོ་འཁོར་ལོའི་རྒྱུད་ལས་༎
ཡེ་ཤེས་འབྲེལ་བའི་ལེའུ་སྟེ་བཅུ་གཅིག་པའོ་༎།
། དེ་ནས་ཡང་བྱང་ཆུབ་སེམས་དཔའ་སེམས་དཔའ
ཆེན་པོ་རྡོ་རྗེ་སྙིང་པོས་འདི་སྐད་ཅེས་གསོལ
ཏོ་༎ དུས་གསུམ་སངས་རྒྱས་ཐམས་ཅད་ཀྱི་༎
མཁྱེན་པའི་ཡེ་ཤེས་སྤྱོད་ཡུལ་ལ་༎
འདི་དང་འདི་ཞེས་མི་གནས་ཀྱང་༌༎
གསང་བའི་ཡེ་ཤེས་བསམ་མི་ཁྱབ་༎
དེ་ཉིད་མཚོན་ཞིང་ཤེས་པའི་ཕྱིར་༎
བདག་ལ་ངེས་པར་གསལ་བར་གསུངས་༎
ཞེས་ཞུས་སོ་༎
དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོས་།
གསང་བའི་རིག་པ་བསམ་གྱིས་མི་ཁྱབ་བ་ཞེས
བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས
འདི་སྐད་ཅེས་གསུངས་སོ་༎
ཀྱེ་སེམས་དཔའ་ཆེན་པོ་།
གསང་བའི་ཐབས་ཀྱིས་མཉམ་སྦྱར་ནས་༎
རང་བྱུང་རིག་པ་བསམ་མི་ཁྱབ་༎
རང་བྱུང་རིག་པ་ཉག་གཅིག་ལ་༎
ཡོན་ཏན་ཁྱད་པར་བགྲང་མེད་ཀྱང་༌༎
བསམ་པའི་ཚུལ་ནས་ཕྱེ་བ་ཡིས་༎
མཁའ་ལ་གཟའ་སྐར་བཀྲམ་པ་འདྲ་༎
གཅིག་ལ་སྣང་ཞིང་ཉིད་དུ་འདུ་༎
གསང་བའི་འཁོར་ལོ་དབྱེ་བ་མེད་༎
རིག་པའི་ཡེ་ཤེས་གསང་བ་ལ་༎
དབྱེ་དང་བསྡུ་བར་མི་བྱེད་དེ་༎
དངོས་ལའང་དེ་ལྟར་མི་གནས་སོ་༎
ཕྱོགས་རིས་མེད་པའི་ཡེ་ཤེས་ནི་༎
ནམ་མཁའ་ལྟ་བུར་ཀུན་ལ་ཁྱབ་༎
མཚན་ཉིད་ཅིག་ཡང་མ་ཡིན་ཏེ་༎
ཡེ་ནས་རིག་པས་གསལ་བར་ཤེས་༎
དོན་དེ་ཤེས་པས་ཡེ་ཤེས་སོ་༎
མི་ཤེས་པ་ཉིད་ཡེ་ཤེས་ཏེ་༎
བགྲོད་པ་རིག་པས་གསལ་བར་མཐོང་༌༎
ཤེས་པ་རྒྱུ་བ་བཅད་པས་ན་༎
དེ་མ་ཐག་ཏུ་རིག་པ་འཆར་༎
རང་བྱུང་དོན་ལ་གཡོ་མེད་མཆོག་གི་དོན་༎
མ་ཡེངས་གསལ་བ་མངོན་སུམ་དུ་༎
རང་ཉམས་ཉིད་ལ་དེ་ལྟར་སྣང་༌༎
ཡེ་ནས་རིག་པའི་འཁོར་ལོ་ལ་༎
རྣམ་རྟོག་ཞེན་པའི་ཆོས་མེད་པས་༎
ཡེ་ནས་རང་གསལ་ཡེ་ཤེས་ཏེ་༎
བསྒྲིབས་པའི་ཆོས་ཀྱིས་གདོད་ནས་སྟོང་༌༎
སྟོང་ཉིད་ཡེ་ཤེས་མཚན་མས་དབེན་༎
ཆོས་དབྱིངས་ཡེ་ཤེས་མ་བཅོས་པ་༎
མེ་ལོང་ཡེ་ཤེས་མི་རྟོག་གསལ་༎
མཉམ་ཉིད་རིག་པ་སེམས་སུ་གསལ་༎
སོ་སོར་རྟོག་པ་མ་འདྲེས་གསལ་༎
བྱ་བ་ནན་ཏན་མཐར་ཕྱིན་པའོ་༎
རང་བྱུང་ཡེ་ཤེས་རྒྱུ་རྐྱེན་བྲལ་༎
ལྷུན་གྲུབ་ཡེ་ཤེས་ཕྱོགས་རིས་མེད་༎
བསམ་པའི་ཡེ་ཤེས་བསམ་མི་ཁྱབ་༎
རང་གསལ་ཡེ་ཤེས་དམིགས་དང་བྲལ་༎
གང་ཡང་མ་ཡིན་དེ་བཞིན་ཉིད་༎
མ་བཅོས་སེམས་ཀྱི་རང་བཞིན་ལ་༎
མ་ཡེངས་གསལ་བར་གནས་པས་གྲུབ་༎
མ་གཞག་རིག་པས་ཤུགས་ཀྱིས་གསལ་༎
མ་བཙལ་ཆུ་ལྟར་རྙོག་དང་བྲལ་༎
བདག་གཞན་ཕྱོགས་རིས་མི་མངའ་བས་༎
ཕྱོགས་མེད་གསལ་བའི་ཡེ་ཤེས་སོ་༎
མི་འཕྲོ་མི་བསྡུ་རིག་པར་གསལ་༎
ཤེས་པ་མ་ཡིན་མི་ཤེས་མིན་༎
མཐའ་བྲལ་དབུ་མའི་ལམ་དུ་གསལ་༎
གསལ་བའི་ཡེ་ཤེས་མཐའ་དབུས་མེད་༎
བརྗོད་བྲལ་ཡེ་ཤེས་སྒྲ་ལས་འདས་༎
ཐམས་ཅད་ཡེ་ཤེས་ཡིན་པས་ན་༎
གཉིས་༄༅༎
པ་མ་ཡིན་རིག་པར་གཅིག་། མཁའ་ལྟར་དག་པའི་གཡུང་དྲུང་ལ་༎
སྦྱང་ཞིང་བགྲོད་པའི་ཡུལ་ལས་འདས་༎
སྤྱད་རྩོལ་རིག་པས་ཅི་སྤྱད་པ་༎
ཕྱོགས་བཅས་འཁོར་བའི་ལམ་དུ་ལྟུང་༌༎
ཕྱོགས་བྲལ་ཡེ་ཤེས་མ་ཤར་ན་༎
ཕྱོགས་འཛིན་གསང་བའི་ལམ་ལས་གོལ་༎
མ་བཅོས་གསང་བའི་ཡེ་ཤེས་ནི་༎
རིག་པ་རང་གསལ་ཉག་གཅིག་པ་༎
མ་བཅོས་རྣལ་དུ་གཞག་པས་གསལ་༎
འགྱུར་མེད་ཀློང་དུ་ཞུགས་པས་གོལ་༎
རང་བྱུང་རིག་པ་ཉག་གཅིག་ལ་༎
ཕྱོགས་འཛིན་ཞེན་པའི་རྩོལ་བརྒྱད་ཀྱིས་༎
བརྟག་བྲལ་ངང་ལ་ཅིར་མ་བརྟགས་༎
གང་ལྟར་གཟུང་བ་ཕྱིན་ཅི་ལོག་། འདུ་ཤེས་མ་ལུས་ཀུན་བྲལ་ལ་༎
བསམ་ཞིང་སྤྱོད་པའི་ཡུལ་ལས་གྲོལ་༎
ཀུན་འདུས་གསང་བའི་ཡེ་ཤེས་ལ་༎
རྟོག་སྤྱོད་ནམ་མཁའ་མཐའ་ཚོལ་འདྲ་༎
དུས་གསུམ་རིག་པ་རང་གསལ་ལ་༎
རྫོགས་པས་དབྱེ་བས་ཆོས་མི་གནས་༎
གང་ལྟར་གསལ་ཡང་ཡེ་ཤེས་ཡིན་༎
ཞེས་གསུངས་སོ་༎
ཉ་མོ་འཁོར་ལོའི་རྒྱུད་ལས་༎
ཡེ་ཤེས་བསྟན་པའི་ལེའུ་སྟེ་བཅུ་གཉིས་པའོ་༎།
། དེ་ནས་བྱང་ཆུང་སེམས་དཔའི་སེམས་དཔའ་ཆེན
པོ་རྡོ་རྗེ་སྙིང་པོས་འདི་སྐད་ཅེས་གསོལ་ཏོ
༎ ཀྱེ་མ་སངས་རྒྱས་ཐམས་ཅད་ཀྱིས་༎
རང་གསལ་ཉག་གཅིག་དྲི་མེད་ལས་༎
དངོས་པོ་གསུམ་དུ་མི་གནས་ན་༎
རྣམ་པར་ཕྱེ་བའི་དགོངས་པ་གང་༌༎
ཞེས་ཞུས་སོ་༎
དེ་ནས་བཅོམ་ལྡན་འདས་ཀྱིས་ལྷུན་གྱིས་གྲུབ་པའི
ཏིང་ངེ་འཛིན་ལ་སྙོམས་པར་ཞུགས་ནས་འདི་སྐད
ཅེས་གསུངས་སོ་༎ ཀྱེ་སེམས་དཔའ་ཆེན་པོ་ཉོན་ཅིག་། ཆོས་ཀུན་རང་བྱུང་རྫོགས་པའི་ལུང་༌༎
བདག་ཉིད་ལྷུན་གྲུབ་ཉག་གཅིག་ལ་༎
རྣམ་པར་དབྱེ་བ་མི་གནས་ན་༎
རྟོག་པའི་ངོ་ལ་གསུམ་དུ་བྱུང་༌༎
དངོས་ཉིད་མི་གཡོ་བདེ་ཆེན་ལ་༎
གྲངས་དང་མཚན་མ་འཛིན་པ་ཉིད་༎
ཡེ་ཤེས་ལྷུན་རྫོགས་དོན་དང་འགལ་༎
ཐམས་ཅད་སེམས་ཉིད་སྣང་བས་ན་༎
སེམས་མ་ཡིན་པའི་ཆོས་མི་གནས་༎
ནམ་མཁའི་དབྱིངས་ཀྱི་ཚུལ་དང་མཐུན་༎
བདག་གཞན་མི་མངའ་ཕྱོགས་རིས་མེད་༎
རྟོག་པའི་ངོ་ལ་སོ་སོར་སྣང་༌༎
རྟོགས་ན་རང་གསལ་གཅིག་ལས་མེད་༎
ཀུན་གཞི་སེམས་ཀྱི་རང་བཞིན་ལ་༎
བརྗོད་པའི་ཐ་སྙད་ཀུན་དང་བྲལ་༎
དེ་ཉིད་སྒྲ་ཡི་འཁོར་ལོས་བསྟན་༎
བརྗོད་འབྱུང་སྒྲ་ཡི་འཁོར་ལོར་བསྟན་༎
ལམ་མེད་རིམ་མེད་ཅིག་ཅར་འཇུག་། མཁའ་འདྲའི་སེམས་ལ་བགྲོད་དུ་མེད་༎
རང་བྱུང་རིག་པ་རྒྱུ་རྐྱེན་མེད་༎
ཀུན་འདུས་རིག་པ་སེམས་ཀྱི་གཏེར་༎
འོད་གསལ་རིག་པ་དབྱིངས་ལ་འདུ་༎
ཀླཽང་དགུ་བསྟན་པའི་སྒོ་མོ་ཡང་༌༎
སེམས་ཉིད་རིག་པ་གཞི་ལ་རྫོགས་༎
མ་བཅོས་རྫོགས་པའི་རང་བཞིན་ནི་༎
ལྷུན་གྱིས་གྲུབ་པའི་བྱང་ཆུབ་སེམས་༎
ཅི་ཡང་ཡིན་ནོ་རྣམ་ཀུན་བཅས་༎
གང་ལྟར་ཡིན་པ་དེ་ལྟར་ཡིན་༎
ཐམས་ཅད་ཁྱབ་པའི་བྱང་ཆུབ་སེམས་།
ཁྱབ་པར་གསལ་ལ་རང་བཞིན་མེད་༎
འདུ་འབྲལ་མེད་པས་དབྱིངས་ཀྱི་༄༅༎
ལུང་༌༎
ཀུན་ཀྱང་མཉམ་ཉིད་བྱང་ཆུབ་ལ་༎
སྒྲོ་དང་སྐུར་པ་ཅི་ཞིག་ཡོད་༎
དེ་ཉིད་མ་ཡིན་མི་གནས་པས་༎
ཀུན་ཀྱང་དེ་དང་མཉམ་དུ་གསལ་༎
ཀུན་རྫོགས་བྱ་བྲལ་རྫོགས་ལུང་ནི་༎
གཅིག་ལ་ཀུན་ཏུ་ཁྱབ་པར་བདལ་༎
གསང་བ་ཐབས་ཀྱི་མེ་ལོང་གིས་༎
གསལ་ལ་འཛིན་པ་ཀུན་གྱིས་དབེན་༎
མདོ་འདུས་སེམས་ཀྱི་རྩ་བ་ནི་༎
ཆོས་རྣམས་ཀུན་གྱི་སྙིང་པོ་ཡིན་༎
རང་བྱུང་མཆོག་གི་དགོངས་པ་ནི་༎
བཅོས་པ་མེད་དོ་མཁའ་ལྟར་བཞག་། བསམ་བྲལ་མཁའ་ལྟར་གནས་པ་ནི་༎
རིག་པའི་འོད་གསལ་དབྱིངས་ཀྱི་ངང་༌༎
སེམས་ཀྱིས་སྒྲིབ་པར་མི་བྱ་ཞིང་༌༎
གློད་ན་གྲོལ་བར་ཐེ་ཚོམ་མེད་༎
རྡོ་རྗེ་དམ་པའི་རིགས་ཅན་ལ་༎
མཁའ་ལྟར་ཁྱབ་བདལ་མན་ངག་གིས་༎
གནང་བཀག་མེད་པའི་སྤྱོད་བ་བསྟན་༎
འདི་ལ་གྲོལ་འགྱུར་ཐེ་ཚོམ་མེད་༎
རྡོ་རྗེ་བླ་མ་མི་འཛིན་ཞིང་༌༎
གསང་བའི་མན་ངག་འཕེལ་འགྱུར་ན་༎
འདི་ལ་རྡོ་རྗེ་དམྱལ་བའི་གནས་༎
འགྲུབ་འགྱུར་ཐེ་ཚོམ་མེད་པར་འགྲོ་༎
དམ་ཚིག་མི་ལྡན་རྡོ་རྗེ་ཡང་༌༎
གསང་བའི་དམ་སྲི་གང་བྱེད་པ་༎
རྡོ་རྗེ་དམྱལ་བ་ཉིད་ཀྱི་གནས་༎
གཉིས་ཀ་བར་མཚམས་མེད་པར་ལྟུང་༌༎
དད་དང་དམ་ཚིག་ལྡན་པ་དང་༌༎
མི་གཡོ་སེམས་ལ་དད་པ་དང་༌༎
གསང་བ་འཕེལ་བར་མི་བྱེད་པའི་༎
རྒྱལ་ཚབ་ངེས་པ་གཅིག་ལ་གཏད་༎
སྣོད་དང་མི་ལྡན་སློབ་མ་ནི་༎
དམ་པ་ཀུན་གྱི་དགྲ་ཡིན་པས་༎
བསྟན་ན་འཇིགས་པ་ཆེན་པོ་ཉིད་༎
མཐོང་དང་མ་མཐོང་གཉིས་ཀར་བྱུང་༌༎
འདི་ལ་རང་གསལ་ཀློང་གི་དོན་༎
འཕྱར་ཞིང་གཅམ་པས་བཤད་བྱས་ན་༎
དེ་ཡི་རྣམ་སྨིན་མ་བསྟན་ཏེ་༎
བསྟན་ན་མྱོས་པ་ཉིད་དུ་འགྱུར་༎
རྡོ་རྗེ་དམ་པའི་རིགས་ཅན་ལ་༎
རྩོལ་བྲལ་རིག་པ་སེམས་ཀྱི་ལུང་༌༎
ཡང་གསང་ཐུགས་ཀྱི་ཉིད་ཁུ་འདི་༎
རྣ་བརྒྱུད་འཕྲུལ་མིག་ལྡན་པ་ཡིས་༎
ལེགས་པར་སེམས་ཀྱི་དཀྱིལ་དུ་བཞག་། མི་གཡོ་གསལ་བར་གཟུང་བ་ཡིན་༎
ཡོན་ཏན་ནམ་མཁའི་མཐའ་དང་མཉམ་༎
ཀུན་བཟང་རྒྱལ་བས་མཆོག་ཏུ་གསུངས་༎
ཞེས་གསུངས་སོ་༎
ཉ་མོ་འཁོར་ལོའི་རྒྱུད་ལས་།
ཐམས་ཅད་འདུས་པར་བསྟན་པའི་ལེའུ་སྟེ་བཅུ་གསུམ་པའོ་༎།
། དེ་ནས་ཡང་བྱང་ཆུབ་སེམས་དཔའ་རྡོ་རྗེ
སྙིང་པོས་བཅོམ་ལྡན་འདས་དཔལ་ཀུན་ཏུ་བཟང་པོ
ལ་འདི་སྐ་ཅེས་གསོལ་ཏོ་༎
དུས་གསུམ་སངས་རྒྱས་ཐམས་ཅད་ཀྱིས་༎
སྐུ་གསུང་གསང་བ་རིག་པ་སྟེ་༎
ཕྱོགས་མེད་བསྲུང་བྲལ་དམ་ཚིག་འདི་༎
འདུས་པའི་ཚོགས་ལ་ལེགས་པར་གསུངས་༎
ཞེས་ཞུས་སོ་༎
དེ་ནས་ཡང་བཅོམ་ལྡན་འདས་ཀྱིས་འདའ་བ་མེད
པའི་ཏིང་འཛིན་ལ་སྙོམས་པར་ཞུགས་ཏེ་འདི་སྐད
ཅེས་གསུངས་སོ་༎ ཀྱེ་སེམས་དཔའ་ཆེན་པོ་ལེགས་པར་ཉོན་༎
དུས་གསུམ་སངས་རྒྱས་ཐམས་ཅད་ཀྱིས་༎
སྲུང་སྡོམ་དམ་ཚིག་མཐའ་ཡས་པ་༎
སྐུ་གསུང་ཐུགས་སུ་ངེས་པར་འདུས་༎
དེ་ཉིད་རིག་པའི་དམ་ཚིག་གོ་། དེ་ཉིད་ལྷག་པའི་དམ་ཚིག་བཞི་༎
མ་༄༅༎
བཅོས་ལྷུན་གྲུབ་དམ་ཚིག་ལ་༎
བསྲུང་དང་མི་བསྲུང་ཕྱོགས་བྲལ་བས་༎
འདའ་བ་མེད་པར་ལྷུན་གྱིས་རྫོགས་༎
བདག་ཉིད་རིག་པ་མ་ཡིན་པ་༎
བསྲུང་དང་མི་བསྲུང་མེད་པའི་ཕྱིར་༎
གཉིས་ཀ་མ་ཡིན་ཕྱིར་མི་དགོངས་༎
བསྲུང་བྲལ་རིག་པའི་དམ་ཚིག་ནི་༎
བསྲུངས་པས་མཁན་ལ་ཚད་འདོར་འདྲ་༎
བསྲུང་དུ་མེད་པས་མི་བསྲུང་ཞིང་༌༎
དེ་ཉིད་མ་འཛིན་འཛིན་དང་བྲལ་༎
ནམ་མཁའི་མཐའ་ལྟར་བསྲུང་མེད་པས་༎
ནམ་མཁའ་རྡོ་རྗེ་དམ་ཚིག་མཆོག་། ཡེ་ནས་ཐུབ་པས་བསྲུང་དུ་མེད་༎
གསང་བའི་རིག་པའི་དམ་ཚིག་ལ་༎
བསྲུང་དང་མི་བསྲུང་ལོག་པའི་ཆོས་༎
བསྲུངས་པས་གྲུབ་པ་མ་ཡིན་ཞིང་༌༎
དེ་བཞིན་མ་བསྲུངས་འདའ་བ་མེད་༎
འགྲོ་འདུལ་ཐབས་ཀྱི་དམ་ཚིག་ལ་༎
མི་བསྲུང་མེད་པའི་དོན་རྟོགས་ནས་༎
ཀུན་ཐུབ་ཐབས་ཀྱི་དམ་ཚིག་སྟེ་༎
ཇི་ལྟར་མཐུན་པ་དེ་ལྟར་ཡིན་༎
བསྲུང་དང་མི་བསྲུང་ཆོས་མེད་པས་༎
ནམ་མཁའི་རྒྱལ་པོའི་དམ་ཚིག་འདི་༎
ཕྱོགས་མེད་བདལ་བ་མ་བཅོས་དང་༌༎
གང་ཞིག་ཕྱོགས་སུ་སྲུང་བ་ནི་༎
ཆེད་བྱས་ཕྱོགས་འཛིན་བསྲུང་བའི་ཆོས་༎
ཕྱོགས་བཅས་འཁོར་བའི་དམ་ཚིག་ཡིན་༎
མ་བཅོས་གསང་བའི་དམ་ཚིག་ལ་༎
ཕྱོགས་རིས་ཆེ་ཆུང་ཡོངས་ཀྱིས་མེད་༎
མཁྱེན་པའི་ཕྱོགས་བྲལ་དམ་ཚིག་ནི་༎
མ་བཅོས་ངང་ལ་རྫོགས་པར་ལྡན་༎
ཀུན་འདུས་སེམས་ཀྱི་མེ་ལོང་ལ་༎
སྒྲིབ་པ་མེད་པར་རང་བཞིན་འཆར་༎
དུས་གསུམ་མཉམ་པར་རང་གསལ་དང་༌༎
མ་འདྲེས་ཁྱད་པར་སོ་སོར་གཟིགས་༎
ཇི་བཞིན་པ་དང་ཇི་སྙེད་པ་༎
སྙིང་པོ་རང་གསལ་རྫོགས་པའི་ལུང་༌༎
སེམས་ཀྱི་ལུང་ལ་གཉིས་མེད་ཀྱང་༌༎
ཇི་ལྟར་བལྟས་པ་དེ་ལྟར་སྣང་༌༎
འགྲོ་འདུལ་ཕྱོགས་མེད་དམ་ཚིག་ལ་༎
མཛད་པ་ངོས་གཟུང་མི་མངའ་སྟེ་༎
དེ་ཉིད་མཐོང་ཚུལ་ཁྱད་པར་གྱིས་༎
ཕྱོགས་རིས་མེད་པར་རང་བཞིན་འཆར་༎
ཇི་ལྟར་སྣ་ཚོགས་འདུལ་གྱུར་བ་༎
དེ་ལྟ་དེ་ལྟར་མངོན་པར་སྣང་༌༎
ཇི་བཞིན་ཉི་ལ་ཕྱོགས་མེད་བས་༎
ཐུགས་རྗེ་རང་སྣང་ཕྱོགས་རིས་མེད་༎
བདག་ཉིད་ཆེན་པོ་ཀུན་འདུས་པ་༎
རང་གསལ་གཅིག་ལས་འདས་པ་མེད་༎
གཅིག་པོ་ཡེ་ཤེས་རྫོགས་པ་ཉིད་༎
རྣམ་པར་འབྱེད་པའི་ཆོས་དང་བྲལ་༎
དེ་ཉིད་རིག་པའི་དམ་ཚིག་སྟེ་༎
ཡེ་ཤེས་གསང་བའི་ངོ་བོ་ཡིན་༎
དྲི་མེད་དམ་ཚིག་ཆེན་པོ་ལ་༎
རྣམ་རྟོག་ཞེན་པའི་ཆོས་མི་གནས་༎
སེམས་ཉིད་རྫོགས་པའི་རང་བཞིན་ལ་༎
ཀུན་རྫོགས་རང་གསལ་སྙིང་པོར་རྫོགས་༎
གཅིག་པུའི་ངང་ལས་མི་འདའ་ན་༎
རྫོགས་ཆེན་དམ་ཚིག་ཆེན་པོ་ཉིད་༎
གཅིག་བུ་ཡིན་པར་རབ་ཏུ་བསྒྲ་གས་༎
ལྷུན་གྲུབ་དམ་ཚིག་ཆེན་པོ་ལ་༎
མ་བསྲུངས་རྫོགས་པས་རང་བཞིན་ཚང་༌༎
ཕྱོགས་རིས་མེད་པས་ལྷུན་གྱིས་གྲུབ་༎
བཙལ་དུ་མེད་པས་ལྷུན་གྱིས་གྲུབ་༎
གདོད་ནས་རྫོགས་པས་ལྷུན་གྱིས་གྲུབ་༎
བསྲུང་བྲལ་ལྷུན་རྫོགས་དམ་ཚིག་ལ་༎
གང་ལྟར་བསྲུངས་པ་ཕྱིན་ཅི་༄༅༎
ལོག་། བསྲུངས་མེད་ཆོས་ལ་བསྲུངས་པས་བསླད་༎
བཙལ་མེད་ཆོས་ལ་རྩོལ་བས་བཅིངས་༎
འཛིན་མེད་ཆོས་ལ་འཛིན་པས་གཟུང་༌༎
གཅིག་གི་དོན་ལ་གཉིས་སུ་སྤྱད་༎
བགྲཽད་རྩོལ་བྲལ་བའི་དམ་ཚིག་ལ་༎
བགྲོད་པས་ལྟུན་གྲུབ་དམ་ཚིག་འཁྲུལ་༎
བྱ་བྲལ་ཆོས་ལ་བྱས་པས་ནོར་༎
དེ་ཕྱིར་དམ་པའི་རྡོ་རྗེ་ཡིན་༎
ལྷག་པའི་དམ་ཚིག་མི་ལྡན་ན་༎
ཕྱོགས་ཀྱི་དམ་ཚིག་གང་སྲུངས་ཀྱང་༌༎
སྤྲེལ་མ་གཡང་དུ་ལྷུང་བ་བཞིན་།
ཁམས་གསུམ་འཁོར་བའི་གནས་སུ་ལྟུང་༌༎
ཞེས་གསུངས་སོ་༎
ཉ་མོ་འཁོར་ལོའི་རྒྱུད་ལས་།
ལྷུན་གྲུབ་བསྲུང་བྲལ་རིག་པར་རྫོགས་པ་བསྟན་པའི་ལེའུ་སྟེ་བཅུ་བཞི་བའོ་༎།
། དེ་ནས་བྱང་ཆུབ་སེམས་དཔའ་རྡོ་རྗེ་སྙིང་པོ་དེས་འདི་སྐད་ཅེས་གསོལ་བ་བཏབ་བོ་༎
དུས་གསུམ་སངས་རྒྱས་ཐམས་ཅད་ཀྱི་༎
སྐུ་གསུང་ཐུགས་ཀྱི་མཛད་པ་ལ་༎
བརྗོད་པའི་མཚན་མ་མི་མངའ་ཡང་༌༎
དམན་པའི་བློ་ལ་ཅི་འཚམ་པར་༎
འཕྲུལ་ཚིག་སྒྲ་ཡི་པྲ་ཀྲིད་ཀྱིས་༎
བཙལ་མེད་སེམས་ཀྱིའི་འཕྲིན་ལས་འདི་༎
འདུས་པའི་ཚོགས་ལ་བཤད་དུ་གསོལ་༎
ཞེས་ཞུས་པ་ལས་།
དེ་བཞིན་གཤེགས་པ་ཀུན་ཏུ་བཟང་པོས་འདི་སྐད་ཅེས་གསུངས་སོ་༎
ཀྱེ་སེམས་དཔའ་ཆེན་པོ་།
བཙལ་མེད་སེམས་ཀྱི་རང་བཞིན་ལ་༎
བྱ་བྱེད་འཕྲིན་ལས་མི་གནས་ཀྱང་༌༎
ལྷུན་གྲུབ་སེམས་ཀྱི་བྱིན་བརླབས་ལས་༎
བཙལ་མེད་འཕྲིན་ལས་ཕྱོགས་བཅུར་བདལ་༎
བྱ་བྲལ་རྫོགས་པའི་འཕྲིན་ལས་ནི་༎
ཡིན་ནོ་དགག་བྲལ་ལྷུན་གྱིས་གྲུབ་༎
ཆུ་དང་རོལ་བ་ལྷུན་གྲུབ་བལྟར་༎
བྱས་པ་མེད་པར་རང་བཞིན་གསལ་༎
བཙལ་བྲལ་སེམས་ཀྱི་འཕྲིན་ལས་ནི་།
ཁྱབ་པར་གསལ་ལ་དངོས་པོ་མེད་༎
དཔེར་ན་ཉི་མའི་འོད་དང་མཚུངས་༎
གསང་བ་རིག་པའི་རྗེས་སུ་མཐུན་༎
བྱས་བ་ཟིན་པས་བྱ་མི་དགོས་༎
ལྷུན་གྱིས་གྲུབ་པས་བཙལ་མི་དགོས་༎
ཡེ་ནས་དག་པས་སྦྱང་མི་དགོས་།
ཁམས་གསུམ་རིག་པར་གཅིག་པས་ན་༎
འཕྲིན་ལས་རྣམ་བཞི་བྱ་མི་དགོས་༎
འགྲོ་དྲུག་སེམས་སུ་སངས་རྒྱས་དང་༌༎
སྙིང་རྗེས་འགྲོ་དོན་བྱ་དང་བྲལ་༎
ཡེ་ནས་བྱར་མེད་བྱ་དང་བྲལ་༎
དངོས་ལ་དེ་ལྟར་མི་གནས་ཀྱང་༌།
ཁྱབ་པའི་གདུལ་བྱའི་སྣང་བ་ལ་༎
ལྷུན་གྲུབ་རིན་ཆེན་འབར་བ་ལྟར་༎
བཙལ་མེད་བྱིན་གྱིས་བརླབས་ཀྱིས་འབྱུང་༌༎
གདུལ་བྱའི་དུས་ན་སྐབས་ཀྱིས་མཐུན་༎
ལྷུན་གྲུབ་དུས་ན་ཕྱོགས་རིས་མེད་༎
སྐུ་གསུང་མཛད་པ་མཐའ་ཡས་པ་༎
ལྷུན་གྲུབ་སེམས་ཀྱི་མཛད་པ་ཡིན་༎
ལྷུན་གྲུབ་མཛད་པ་མ་རྟོགས་ན་༎
ཕྱོགས་འཛིན་མཛད་པས་དོན་མི་མཐོང་༌༎
བྱ་བྲལ་གསང་བའི་མཛད་པ་ནི་༎
གང་ཡང་མིན་ནོ་དེ་ལྟར་ཡིན་༎
ཐབས་ལྡན་རིག་པ་གཏེར་གྱི་དབྱིངས་༎
བག་ཡངས་ཐབས་ལ་འགག་པ་མེད་༎
མ་རིག་ལོག་པ་དྲངས་ཐབས་སུ་༎
ཐབས་ཀྱི་མཛད་པ་བསམ་མི་ཁྱབ་༎
མུ་སྟེགས་དམན་པའི་མཛད་སྤྱོད་ཀྱང་༌༎
རོལ་པ་བདེ་མཆོག་ཉིད་ཡིན་ན་༎
གཞན་ལྟ་༄༅༎
སྨོས་པ་ཅི་ཞིག་དགོས་༎
གསང་དོན་བཏགས་ན་བདེ་བའི་ས་༎
དེ་མ་ཐག་ཏུ་ལྷུན་གྱི་གྲུབ་༎
མ་ཆགས་ཐབས་ཀྱི་མཛད་པ་ནི་༎
ཅི་ཡང་ཡིན་ནོ་གང་ཡང་རུང་༌༎
མ་བཅོས་ཐབས་ཀྱི་འཕྲིན་ལས་ལ་༎
བྱ་དང་མི་བྱ་ཅི་ལ་ཡོད་༎
བདག་མེད་གཞན་མེད་རིག་པའི་ཀློང་༌༎
བསམ་ཞིང་སྤྱད་མེད་དེ་བཞིན་ཉིད་༎
ཕྱི་ནང་ཀུན་བྲལ་ཆོས་ཀྱི་དབྱིངས་།
ཁྱབ་པར་གསལ་ལ་ངོས་གཟུང་མེད་༎
མི་འབྱུང་མི་འཇུག་དགོངས་པའི་ཀློང་༌༎
བྱ་མེད་མ་མ་ཡེངས་དྲན་བསམ་བྲལ་༎
རང་གཞག་རིག་པ་གྱི་ནར་གནས་༎
བྱ་བྲལ་རིག་པའི་འཕྲིན་ལས་ཏེ་༎
མ་བཅོས་རིག་པ་ཐབས་ཀྱི་ས་༎
ཞེས་གསུངས་སོ་༎
ཉ་མོ་འཁོར་ལོའི་རྒྱུད་ལས་།
བྱ་བཙལ་བྲལ་བར་བསྟན་པའི་ལེའུ་སྟེ་བཅོ་ལྔ་པའོ་༎།
། དེ་ནས་ཡང་བྱང་ཆུབ་སེམས་དཔའ་རྡོ་རྗེ་སྙིང་པོས་།
བཅོམ་ལྡན་འདས་ལ་འདི་སྐད་ཅེས་གསོལ་ཏོ་༎
ཀྱེ་མ་སངས་རྒྱས་ཐམས་ཅད་ཀྱི་༎
རང་བྱུང་ཉག་གཅིག་དྲི་མེད་ལ་༎
རྩོལ་ཞིང་སྒྲུབ་པའི་ཆོས་མེད་པའི་༎
རང་བྱུང་འབྲས་བུ་ཇི་ལྟར་སྨོན་༎
ཞེས་ཞུས་སོ་༎
དེ་ནས་དེ་བཞིན་གཤེགས་པ་ཀུན་ཏུ་བཟང་པོས་༎
འདུས་པའི་ཚོགས་ལ་འདི་སྐད་ཅེས་གསུངས་སོ་༎
ཀྱེ་སེམས་དཔའ་ཆེན་པོ་།
གདོད་ནས་མ་བཙལ་ལྷུན་གྲུབ་པས་༎
བགྲོད་པས་ཐོབ་པའི་འབྲས་བུ་མིན་༎
རྒྱུ་རྐྱེན་མེད་པའི་རང་བྱུང་བས་༎
སྐྱེ་ཞིང་འཇིག་པའི་འབྲས་བུ་མིན་༎
ཐམས་ཅད་བྱང་ཆུབ་སྙིང་པོ་བས་༎
གཞན་ལས་ཐོབ་པའི་འབྲས་བུ་མིན་༎
དུས་གསུམ་ཅིག་ཅར་ལྷུན་རྫོགས་པས་༎
རིམ་པར་ཐོབ་པའི་འབྲས་བུ་མིན་༎
ཐོག་མ་ཐ་མའི་ཚད་མེད་པས་༎
གྲངས་དང་ཚད་ཀྱི་འབྲས་བུ་མིན་༎
མ་བཙལ་རང་བཞིན་ལྷུན་གྲུབ་པས་༎
བཙལ་ཞིང་སྒྲུབ་པའི་འབྲས་བུ་མིན་༎
དང་པོར་སྐྱེ་བའི་རྒྱུ་མེད་པས་༎
ཐ་མར་འཇིག་ཅིང་འགག་པ་མེད་༎
རང་བྱུང་ལྷུན་གྲུབ་འབྲས་བུ་ནི་༎
གདོད་ནས་ལྷུན་གྲུབ་རང་འཆར་བས་༎
འབྱུང་བ་ལྔ་ལ་རག་མ་ལས་༎
སྐུ་གསུང་ཐུགས་ལ་རྟེན་མི་འཆའ་༎
གསལ་བྱེད་རིག་པའི་སྒྲོན་མ་ཡིས་༎
གཏེར་ཁྱིམ་ཕུང་པོ་གསལ་བྱེད་ལྟར་༎
དམན་པའི་བློ་སྤངས་གང་དག་ལ་༎
ལག་གི་ནོར་བུ་བསྟན་དང་མཚུངས་༎
ཏཀྴ་ཀ་ཡི་ནོར་བུ་ལྟར་༎
མ་བསགས་ལྷུན་གྲུབ་བྱིན་རླབས་ཅན་༎
འཛིན་རྟོག་ཞེན་པ་མི་མངའ་ཡང་༌༎
བྱིན་རླབས་རྒྱ་མཚོའི་ཚུལ་དུ་སྣང་༌༎
སུརྱ་འོད་ཀྱི་སྙིང་པོ་ལྟར་༎
གདོད་ནས་རྫོགས་པའི་བྱིན་བརླབས་ཉིད་༎
འགྲོ་འོང་མེད་པར་སྣང་བ་ལས་༎
རྒྱུ་འབྲས་རིམ་པ་ག་ལ་ཡོད་༎
འབྲས་བུ་ཉིད་ལ་འབྲས་བུ་འབྱུང་༌༎
གདོད་ནས་ལྷུན་རྫོགས་སྙིང་པོ་ལ་༎
རྒྱུ་དང་འབྲས་ལྟ་ག་ལ་ཡོད་༎
རིན་ཆེན་གསེར་གྱི་གོང་བུ་ལྟར་༎
ཇི་ལྟར་སྣང་ཡང་དབྱིངས་ལ་འདུས་།
ཁྱབ་བ་རོ་ཡི་ཚུལ་བཞིན་དུ་༎
ཀུན་ཀྱང་ཆོས་སྐུ་ཉིད་ལ་འདུས་༎
རང་བྱུང་ཡེ་ཤེས་རྟོགས་གྱུར་ན་༎
ལྷུན་གྲུབ་ཡེ་ནས་བཙལ་མི་དགོས་༎
ལྷུན་གྲུབ་རིན་ཆེན་སྙིང་པོ་༄༅༎
ལྟར་༎
མ་བཙལ་ལྷུན་རྫོགས་ཀུན་ཏུ་བཟང་༌༎
ཞེས་གསུངས་སོ་༎
ཉ་མོ་འཁོར་ལོའི་རྒྱུད་ལས་༎
ལྷུན་གྱིས་གྲུབ་པའི་ལེའུ་སྟེ་བཅུ་དྲུག་པའོ་༎།
། དེ་ནས་འདུས་པའི་ཚོགས་།
བཅོམ་ལྡན་འདས་བདེ་བ་ཆེན་པོས་འདི་སྐད་ཅེས་གསུངས་སོ་༎
ཀྱེ་འདུས་བའི་ཚོགས་ཆེན་པོ་།
གསང་མཛོད་རིག་པ་ཐུགས་ཀྱི་གཏེར་༎
ཐམས་ཅད་བྱང་ཆུབ་སེམས་ཀྱི་ལུང་༌༎
བདེ་ཆེན་རྫོགས་པ་ཀློང་གི་མདོ་༎
གསང་བ་རིག་པ་ཐབས་ཀྱི་དབྱིག་། བྱ་བྲལ་རྫོགས་ལུང་ཡང་སྙིང་སྟེ་༎
གསང་བ་ཀུན་འདུས་རྫོགས་པ་སྟེ་༎
ཉ་མོ་འཁོར་ལོ་གསང་བའི་རྒྱུད་༎
མེད་ལས་ཀུན་འབྱུང་རང་གསལ་བས་༎
ཟད་མེད་གཏེར་ཆེན་མཛོད་ཡིན་ཏེ་༎
ཐམས་ཅད་སེམས་སུ་གསལ་བས་ན་༎
བྱང་ཆུབ་སེམས་ཀྱི་རྫོགས་ལུང་ལ་༎
བདེ་ཆེན་ངང་དུ་ཀུན་རྫོགས་པས་༎
སེལ་མེད་རིག་པ་ཀློང་གི་མདོ་༎
རྟོག་གེའི་སྤྱོད་ཡུལ་མ་ཡིན་ཞིང་༌༎
བཙལ་མེད་ཐམས་ཀྱིས་ཀུན་འབྱུང་བའོ་༎
ཐམས་ཅད་རྫོགས་པའི་བྱང་ཆུབ་སེམས་༎
རྒྱལ་བའི་སྙིང་པོ་སེམས་ཀྱི་ལུང་༌༎
སྒྲོ་སྐུར་མེད་པར་བཤད་པ་ཡིན་༎
ཟབ་མོ་བརྟག་དཀའི་སྤྱོད་ཡུལ་ལ་༎
མ་འདུས་པ་ཡི་ཆོས་མེད་པས་༎
རྫོགས་ཆེན་ཀུན་འདུས་ཐེག་པའི་རྩེ་༎
རྒྱ་མཚོ་གཏིང་གི་ཉ་མོ་ལྟར་༎
བཙལ་བྲལ་རིག་པ་དབྱིངས་ལ་རྒྱུ་༎
སྤྱོད་ལམ་འགག་མེད་ཉམ་ང་མེད་༎
ཇི་ལྟར་གནས་པ་ལེགས་པའི་ལམ་༎
འཁོར་ལོ་སྒྲོ་འདོགས་སྐུར་པ་གཅོད་༎
དུས་གསུམ་རྒྱལ་བའི་དགོངས་པ་ཡིས་༎
གསང་བ་ཐུགས་ཀྱི་རྣ་རྒྱུད་འདི་༎
རིན་ཆེན་གསེར་གྱི་སྣོད་ཆེན་དུ་༎
རྩལ་འཆང་འོ་མ་བླུག་པ་ལྟར་༎
ཡང་གསང་རིག་པའི་གཏེར་དུ་བཞག་། རིགས་ངེས་རྒྱལ་ཚབ་ཅིག་ལ་གཏད་༎
བསྟན་པའི་ཡང་སྙིང་སྙིང་ལྟར་གཟུང་༌༎
ཞེས་གསུངས་སོ་༎
ཉ་མོ་འཁོར་ལོའི་རྒྱུད་ལས་།
རྒྱུད་གཟུང་བའི་ལེའུ་སྟེ་སྟེ་བཅུ་བདུན་པའོ་༎།
། བྱང་ཆུབ་ཀྱི་སེམས་རྫོགས་པ་ཆེན་པོ་ཀུན
འདུས་གསེར་གྱི་ཉ་མོ་འཁོར་ལོ་བསྐོར་བའི་རྒྱུད
ཆེན་པོ་རྫོགས་སོ་༎།
། དགོན་ཕུག་གི་བཀའ་རྒྱུད་འདི་རྣམ་འདི་རྣམས
ཀྱང་བསྟན་པའི་ཡང་སྙིང་གི་ཡང་སྙིང་ཡིན་པས

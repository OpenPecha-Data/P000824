(༧)༄༅༎ ཆོས་ཀྱི་སྐུ་བརྩལ་བས་བསམ་སྡུག་ཀྱི་ལྷ་ཁང་དུ་སླེབས་ནས་།
ཐོག་མའི་སྟོན་པ་འོད་མི་འགྱུར་བས་༎
གཅུང་གཉིས་པ་ལ་བོས་པ་༎
ཀྱཻ་ཀྱཻ་གྲོགས་པོ་༎
བསམ་སྡུག་གི་ལྷ་ཁང་དུ་སླེབས་ནས་འགྲོ་ས་ཉེས་པ་ཡ་ཆ་༎
ཆོས་སྐུ་མཁའ་ཁྱབ་དྭངས་པ་བཙལ་བས་མ་རྙེད་པ་ཡ་ཆ་༎
ཆོས་བསྒྲུབས་པ་འབྲས་བུ་སྟོར་བ་ཡ་ཆ་༎
རྩོལ་བསྒྲུབས་བྱས་པས་དྲིལ་རྟུབ་པ་ཡ་ཆ་༎
དེ་སྐད་ཅེས་བཀའ་སྩལ་པ་།
སྟོན་པ་འོད་སྲུངས་ཀྱི་ཞལ་ནས་༎
རང་རིག་རང་ཤར་ནས་ཆོས་ལས་འདས་པ་ཡ་ཆ་༎
ཡེ་ཤེས་ཁོང་གསལ་རྟོགས་པས་བསམ་དུ་མེད་པ་ཡ་ཆ་༎
ཆོས་སྐུ་མཁའ་ཁྱབ་རང་ཆས་ཡིན་པས་བཙལ་དུ་མེད་པ་ཡ་ཆ་༎
སྒྲུབ་པས་མ་རྙེད་རང་ལ་ཡོད་པ་ཡ་ཆ་༎
ཡེ་ཤེས་རང་གྲོལ་དུ་ཤར་བས་༎
སྟོན་པ་གསུམ་དུས་གཅིག་ལ་རྩོལ་སྒྲུབ་ལ་མ
རྟེན་པར་སངས་རྒྱས་པ་ནི་ཡ་ཆ་གསུངས་སོ
༎ སྟོན་པ་མར་མེ་མཛད་ཀྱི་ཞལ་ནས་།
ང་ནི་མཐའ་གཉིས་ཟད་པ་སྟེ་།
འབྱུང་བ་འོད་དུ་སྣང་བ་རང་གིས་གདངས་ཡིན་པས་༎
ཉོན་མོངས་བག་ཆགས་ཀྱིས་སྒྲིབ་པའི་མཐའ་གཉིས་ཟད་པ་ཡ་ཆ་༎
འཛིན་པ་ཡེ་ཤེས་ཁོང་གསལ་ཆེན་པོའི་རྩལ་དུ་ཤེས་པས་།
ཤེས་བྱའི་སྒྲིབ་པའི་ལས་ཀྱིས་མཐའ་གཉིས་ཟད་པ་ཡ་ཆ་༎
ཆོས་སྐུ་མཁའ་ཁྱབ་དྭངས་བ་རང་ཆས་ཡིན་པ་ཡ་ཆ་།
ལས་ཀྱི་སྒྲིབ་པ་མཐའ་གཉིས་ཟད་པ་ཡ་ཆ་༎
ཕུང་པོ་བོར་ནས་དུས་ཀྱི་མཐའ་ཟད་པ་ཡ་ཆ་༎
བར་དོ་མེད་པར་ཡེ་ཤེས་ཁོང་གསལ་དུ་འཐིམས
པས་ལས་ཀྱི་མཐའ་གཉིས་ཟད་པས་ཡ་ཆ་གསུངས
སོ་༎ སྟོན་པ་རྣམ་པ་གསུམ་གྱི་དགོངས་པ་བསྡུར་བའི་ལེའུ་སྟེ་དགུ་པའོ་༎།
། ཐམས་ཅད་རྩ་བ་རང་བྱུང་དུ་འདུས་པས་རྩོལ་ལས་འདས་པ་ཡིན་༎
ཡེ་ཤེས་ཁོང་གསལ་དུ་རྟོགས་པས་མཚན་མའི་ཆོས་ལས་འདས་པ་ཡིན་༎
ཆོས་སྐུ་མཁའ་ཁྱབ་ཏུ་འདུས་པས་༎
འབྲས་བུ་མ་བསྒྲུབས་པར་སངས་རྒྱས་པར་བསྟན་པའོ་༎
ཕྱིའི་སྣང་བ་ལྷ་མོ་།
བུམ་པ་བསྐྱེད་པའི་རིམ་པ་རང་སྣང་ཐོགས་མེད
དུ་ངོ་སྤྲད་པས་ཕྱིའི་དབང་ཐམས་ཅད་དུས་གཅིག
ལ་ཐོབ་པ་ཡིན་༎
མ་རིག་པ་ཁོང་གསལ་དུ་འདུས་པས་ཐམས་ཅད་ཤེས་ཀྱི་སྣང་བ་གསལ་བས་༎
ཐབས་དང་ཤེས་རབ་ཀྱིས་དབང་སྐད་གཅིག་ལ་ཐོབ་པ་ཡིན་༎
གསང་བ་ཕྱི་ནང་མེད་པ་ཆོས་མཁའ་ཁྱབ་ཏུ་རྟོགས་པས་༎
གསང་བ་ཡེ་ཤེས་ཀྱི་དབང་སྐད་ཅིག་ལ་ཐོབ་པ་ཡིན་༎
བསྟན་པས་ཚིག་དབང་རིན་པོ་ཆེའི་སྐད་ཅིག་ལ
ཐོབ་པ་ཡིན་། དབང་གི་ལེའུ་སྟེ་བཅུ་པའོ་༎  ༎ རང་བྱུང་ཡེ་ཤེས་ཆེན་པོ་ལ་༎
རང་གདངས་སྣ་ཚོགས་རིགས་ལྔར་སྣང་༌༎
སྣང་བ་ཡིན་པར་ཐག་ཆོད་པས་༎
ལྷ་བསྐྱེད་རིམ་སྐད་ཅིག་ལ་རྫོགས་པ་ཡིན་༎
མ་བྲིས་དཀྱིལ་འཁོར་རང་སྣང་བས་༎
དཀྱིལ་འཁོར་གཞལ་ཡས་ཁང་སྒོམ་པས་༎
སྐད་ཅིག་གཅིག་ལ་རྫོགས་པ་ཡིན་༎
རྫོགས་པའི་ངང་ལ་མི་འདའ་བས་༎
དམ་ཚིགས་༄༅༎
ཐམས་ཅད་དུས་གཅིག་བསྲུངས་༎
ཡེ་ཤེས་ཁོང་གསལ་མི་འགྱུར་དྲན་༎
སྔགས་ཀྱི་འཛབ་འདྲེན་དུས་གཅིག་ཐོན་༎
དེའི་དོན་ལ་ཡེ་ནས་གནས་པ་ལ་༎
སྲུངས་མཚམས་ཐམས་དུས་གཅིག་དག་པ་ཡིན་༎
ལྷ་རྣམས་བསྐྱེད་དང་འཁོར་སྒོམ་པ་དང་༌༎
དམ་ཚིགས་སྲུང་དང་སྔགས་ཀྱི་འོད་འདུ་དང་༌༎
སྲུང་མཚམས་དཀྱིལ་འཁོར་བསྟན་པའི་ལེའུ་སྟེ་བཅུ་གཅིག
པའོ་༎ ༎ སྟོན་པ་རྣམ་གསུམ་གྱི་རྫ་མཁན
ནས་། གཅིག་པུ་རབ་ཏུ་ཆེ་བའི་གམ་དུ་བསྐྱལ་བ་དེ་ཡ་ཆ་༎
སྲོག་གཅད་པ་དང་བདུད་གཅད་པའོ་༎
ཀུན་ཏུ་བཟང་པོ་ལ་བདུད་ཞུགས་པའི་དུས་སུ་།
སྟོན་པ་འོད་སྲུངས་དང་བསྒྲོས་པས་མི་ཐུབ་པར་གཟིགས་ནས་།
དྲང་སྲོང་རང་གིས་གཅད་རང་བདུད་རང་གིས་གཅད་ནས་།
མཁའ་ཁྱབ་རང་བའི་དུར་ས་།
ཕུང་པོ་ལྷག་མ་མེད་པར་མྱ་ངན་འདས་པས་ན་།
ཕྱིས་འོང་མ་ནུས་པས་དེ་ཡ་ཆ་།
དེ་ནས་རྡོ་རྗེ་སེམས་དཔའ་ཞེས་བྱ་བ་།
སངས་རྒྱས་འོད་སྲུང་དང་འཇལ་ནས་བགྲོས་པས་།
མི་ཐུབ་པར་གཟིགས་ནས་།
ཁོང་གཉིས་གྲོགས་པོ་བྱས་ནས་།
སྟོན་པས་ས་ཟུང་ནས་།
འཁོར་རིགས་ལྔ་ལ་ཆོས་སྟོན་པ་ཡ་ཆ་༎
དེ་ནས་སློབ་དཔོན་དགའ་རབ་རྡོ་རྗེ་ཞེས་བྱ་བ་༎
རྡོ་རྗེ་སེམས་དཔའི་སྤྲུལ་པ་།
ཁྱིའུ་སྣང་བ་དམ་པ་ཞེས་བྱ་བ་།
སྟོན་པ་འོད་བསྲུང་ཞེས་བྱ་བ་༎
དེས་ངོ་མ་ཤེས་ནས་༎
རིག་པ་སྣ་ཚོགས་སུ་མ་འགགས་པས་ཡེ་ཤེས
ལྷ་སྒོམ་ཉི་ཚེ་ལ་སྤྱད་པས་འགྲོ་དྲུག་ཏུ་འཁྱམས་པ་ཡ་ཆ་།
དེ་ནས་སྟོན་པ་དགའ་རབ་རྡོ་རྗེས་ཀུན་ཏུ་བཟང་པོ་ལ་ལུང་བསྟན་ཐོབ་ནས་༎
སྟོན་པ་འོད་སྲུང་དང་མར་མེ་མཛད་དེ་གཉིས་ཀྱིས་ཞལ་གཟིགས་ནས་།
སྟོན་པ་གཉིས་ལ་མ་ཆགས་པར་ཕྱད་ཀྱིས་སོང་བ་སྟེ་ཡ་མཚན་ཆེ་།
སངས་རྒྱས་ཐམས་ཅད་ཀྱི་དགོངས་པ་འདུས་པ་།
ཐིག་ལེ་འདུས་པ་མན་ངག་གི་རྒྱུད་།
སྟོན་པ་གསུམ་གསུམ་དྲུག་གིས་གདར་ཤ་གཅད་ནས་།
ཁམས་གསུམ་སེམས་ཅན་ངོ་སྤྲོད་བྱས་ནས་།
ལྷ་སྒོམ་ལ་རག་མ་ལུས་པ་།
སྐུ་གསུམ་བཀོད་བཞེངས་།
འཁོར་བ་དོང་སྤྲུགས་མངལ་ལ་རྒྱས་འདེབས་།
བརྡ་ཆོས་ཡང་དག་། ཟག་བཅས་ཀྱི་ཕུང་པོ་ལ་།
སྐུ་གསུམ་ངོ་སྤྲད་ནས་འཇོག་པ་།
བར་དོ་མེད་པར་ཡེ་ཤེས་ཁོང་གསལ་དུ་སངས་རྒྱས་པ་།
འབྲས་བུ་དུས་ཟད་པ་ཐོབ་པ་།
ལས་ཀྱི་མཐའ་ཟད་པས་སངས་རྒྱས་པ་།
ཐམས་ཅད་ངོ་སྤྲོད་དུ་སྟོན་པ་།
བཞི་དང་ཚུལ་།
ལྡོག་ཚུལ་།
ལྡོག་པ་རང་གིས་མཚན་བསྟན་པའོ་༎

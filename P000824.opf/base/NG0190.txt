གཞན་ཡང་དེའི་ཚེ་བྱང་ཆུབ་སེམས་དཔའ་འཇམ་དཔལ་གྱིས་ཡང་འདི་སྐད་ཅེས་སྨྲས་སོ་༎
ཀྱེ་མ་རིགས་ཀྱི་བུ་དག་མ་འོངས་པའི་དུས
སུ་སེམས་ཅན་གང་དག་བཅོམ་ལྡན་འདས་ཀུན་ཏུ
བཟང་པོ་དེ་ཉིད་ཀྱི་རྣམ་པར་འཕྲུལ་པ་དང
༌། བྱིན་གྱིས་རླབས་ཀྱི་ཚུལ་འདི་དག་ཉིད་ཀྱིས་འདུལ་བ་མ་རྟོགས་པ་ཁ་ཅིག་ནི་།
ཡང་དག་པར་རྫོགས་པའི་སངས་རྒྱས་ཀྱི་འོད་ཀྱི
རྒྱལ་པོའི་བྱིན་གྱིས་རླབས་ཀྱི་རྣམ་པར་འཕྲུལ་པས
དོན་བྱེད་པར་འགྱུར་རོ་༎
གཞན་ཁ་ཅིག་ནི་འཇམ་དཔལ་དང་༌།
སྤྱན་རས་གཟིགས་དང་༌།
ལག་ན་རྡོ་རྗེ་དང་༌།
སའི་སྙིང་པོ་ལ་སོགས་པ་རྣམས་ཀྱི་དོན་བྱེད་དེ་།
གཞན་ཁ་ཅིག་ནི་འཇིག་རྟེན་གྱི་ལྷ་ཚངས་པ་ཆེན་པོ་དང་༌།
རྒྱུན་ཤེས་ཀྱི་བུ་ལ་སོགས་པའི་དྲང་སྲོང་ཆེན་པོ་རྣམས་དང་༌།
ཙ་ར་ཀ་དང་༌།
ནབ་སོ་སྐྱེས་དང་༌༎
ཐ་སྐར་གྱི་བུ་ལ་སོགས་པ་གཟའ་དང་རྒྱུ་སྐར་གྱི་དེད་དཔོན་ཆེན་པོ་རྣམས་དང་༌།
གཡོན་ཕྱོགས་ཀྱི་ལྷ་དང་རྐང་གཉིས་སྤྱོད་པ་ལ་སོགས་པ་ཀླུའི་གཙོ་བོ་དང་༌།
ཐང་ལ་གནས་དང་མེ་བཞིན་འཇུག་ལ་སོགས་པས་དོན་བྱེད་དོ་༎
མེ་ལྷ་དང་རླུང་ལྷའི་གཙོ་བོ་ཁྱེད་རྣམས་ནི་ལོ་མ་དང་༌།
མེ་ཏོག་དང་འབྲས་བུ་ལས་གྱུར་པ་རྣམས་ལོངས་སྤྱད་དེ་།
དྲི་དང་རོ་དང་ནུས་མཐུ་དང་འབྲས་བུའི་ཡོན
ཏན་གྱིས་སེམས་ཅན་གྱི་ནད་རིགས་བསལ་བའི་ཕྱིར
། སྔོན་གྱི་གནས་ཀྱི་རིགས་རྗེས་སུ་གཟུང་བར
གྱིས་ཤིག་། བྲམ་ཟེ་གཞོན་ནུའི་སྤྲིན་ལ་སོགས
པ་རྣམས་ཀྱི་ནི་སྨན་ཆེན་པོའི་བཅུད་ཀྱི་ལེན
། གྱིས་། སེམས་ཅན་གྱི་རིགས་ཀྱི་ཚེ་དང
ཁ་དོག་དང་སྟོབས་དང་ལང་ཚོ་བཀྲག་དང་གཟི
བརྗིད་རྣམས་འཕེལ་བར་བྱ་བའི་ཕྱིར་རིགས་རྗེས་སུ
གཟུང་བར་གྱིས་ཤིག་འབྲས་སྐྱོང་གི་བུ་མོ་དང
། གྱིས་། ༌། ཛམ་བྷ་ལ་དང་༌།
ད་བ་ཤུའི་བུ་མོ་དང་༌།
ལྷ་དང་ཀླུའི་བུ་མོ་རྣམས་ཀྱིས་ནི་རང་རང
གི་ལོངས་སྤྱོད་པའི་རྫས་གང་གིས་ལོངས་སྤྱད་པ
དེ་དག་ལ་༎ སོ་སོའི་བཅུད་དང་བྱིན་གྱིས
རླབས་དང་དངོས་གྲུབ་གསོལ་བའི་ཕྱིར་རིགས་རྗེས་སུ
གཟུང་བར་གྱིས་ཤིག་། ཁྱེད་རྣམས་ནི་བཅོམ་ལྡན
འདས་ཀྱི་ཕྲིན་ལས་ཡང་དག་པར་གཟུང་བའི་ཕྱིར
མངོན་དུ་མཛད་པ་ཡིན་གྱིས་དོན་ཆེན་པོ་ཡལ
བར་དོར་བར་མ་བྱེད་ཅིག་ཅེས་སྨྲས་པ་དང
དེ་དག་ལ་༎ ༌། ཚངས་པ་དང་དྲང་སྲོང
ལ་སོགས་པའི་འཁོར་དེ་དག་གིས་འདི་སྐད་ཅེས
དེ་དག་ལ་༎ ༌། སྨྲས་སོ་༎ ཀྱེ་བཅོམ
ལྡན་འདས་བདག་ཅག་ལ་སོགས་པ་སེམས་ཅན་ཐམས
ཅད་ཐུགས་རྗེ་ཆེན་པོས་ཡོངས་སུ་འཛིན་པར་མཛད
པའི་ཀུན་ཏུ་བཟང་པོ་ཧེ་རུ་ཀ་ཆེ་བའི
མཆོག་ཏུ་གྱུར་པ་ཁྱོད་ལ་ཕྱག་འཚལ་ལོ་༎
བདག་ཅག་རྣམས་ནི་ཁྱོད་འཁོར་དང་བཅས་པ་རྣམས་ཀྱིས་ཇི་ལྟར་བསྒོ་བ་དང་༌།
མ་འོངས་པའི་གང་ཟག་རྣམས་ཀྱིས་སྨོན་ཅིང་ལྟོས
པ་ལས་བདག་ཅག་འདའ་བར་བྱེད་རེ་ཀན་ཞེས
བྲོ་བོར་རོ་༎ སརྦ་པཉྩ་ཨ་མྲྀ་ཏ་ས་མ་ཡ་ན་ར་ཀན་ཞེས་བརྗོད་དེ་།
ཐ་༄༅༎
ཚིག་ལ་གནས་པར་གྱུར་ཏོ་༎
བཅོམ་ལྡན་འདས་དཔལ་ཆེ་མཆོག་འདུས་པ་རྩ་བའི་རྒྱུད་ལས་།
དམ་ཚིག་ཆེན་པོའི་ལས་ཉེ་བར་བསྒྲུབ་པ་དངོས
གྲུབ་ཀྱི་རིག་འཛིན་གྱི་ལེའུ་སྟེ་ལྔ་པའོ་༎
༎ དེ་ནས་བཅོམ་ལྡན་འདས་ལ་འདུས་པའི་འཁོར
ཚོགས་རྣམས་ཀྱིས་འདི་སྐད་ཅེས་གསོལ་ཏོ་༎
ཀྱེ་བཅོམ་ལྡན་འདས་།
བཅོམ་ལྡན་འདས་ཉིད་ཀྱི་དམ་ཚིག་ཆེན་པོ་རབ
ཏུ་གསལ་བའི་ཚོགས་དེ་དག་ཉེ་བར་བསྒྲུབ་པའི
གནས་དང་སྟོན་པ་དང་འཁོར་དང་ཡོ་བྱད་ཀྱི
ཁྱད་པར་དང་༌། དེའི་ཐབས་དང་འབྲས་བུ་དང་༌།
ཡོན་ཏན་གྱི་ཚོགས་ཇི་སྙེད་པ་དག་དུས་ཕྱི
མའི་ཚེ་ན་འབྱུང་བའི་སེམས་ཅན་ཉོན་མོངས་པས
རབ་ཏུ་དཀྲིས་པ་རྣམས་ཀྱིས་གྲོལ་བ་དང་ཐར
པ་ཐོབ་པར་བྱ་བའི་ཕྱིར་ཐུགས་བརྩེ་བ་ཆེན
པོས་ཉེ་བར་དགོངས་ཏེ་བསྟན་དུ་གསོལ་༎
ཞེས་གསོལ་པ་དང་༌།
དེ་ནས་བཅོམ་ལྡན་འདས་ཀྱིས་ཉིད་ཀྱི་སྐུ་གསུང
ཐུགས་གསང་བའི་དཀྱིལ་འཁོར་ཆེན་པོ་བདུན་དང་རྡོ
རྗེའི་དམ་ཚིག་ཆེན་པོའི་སྦྱོར་བའི་བྱིན་རླབས་ཡང
དག་པར་སྤྲོ་བ་བརྒྱད་མངོན་པར་སྤྲུལ་ཏེ་ཀུན
ཏུ་སྣང་བར་མཛད་ནས་འདི་སྐད་ཅེས་བཀའ་སྩལ
ཏོ་༎ ཨེ་མ་འདུས་པའི་འཁོར་ཚོགས་རྣམས་༎
ལེགས་སོ་ལེགས་སོ་ཤིན་ཏུ་ལེགས་།
ཁྱོད་ཀྱི་དྲི་བ་འདི་ཉིད་ཀྱིས་༎
བསོད་ནམས་བྱས་པའི་ཁྱད་པར་ནི་༎
དུས་གསུམ་སངས་རྒྱས་མ་ལུས་པས་༎
བསྐལ་པར་གསུངས་ཀྱང་མཛད་མི་ནུས་༎
དེ་བས་རིགས་ཀྱི་བུ་རྣམས་ཉོན་༎
མཐོང་ཞིང་གོམས་ལ་བརྟུལ་ཞུགས་གནས་༎
རེ་ཞིང་དོགས་མེད་གཙང་བ་སྟེ་༎
ཟབ་ཅིང་མཐར་ཕྱིན་དཔའ་བསྐུར་ལ་༎
ཐབས་མཁས་བློ་ཆེ་བརྟན་ཞིང་གསལ་༎
སྟོན་པ་ཉིད་ཀྱིས་རྗེས་བཟུང་བས་༎
ལུས་ངག་ཡིད་ཀྱི་ཉེས་བྱས་ཟད་༎
བློ་ལྡན་གཏོང་ཕོད་བརྩོན་འགྲུས་ཆེ་༎
མི་ཕྱེད་དད་ཅན་རིགས་དག་ལ་༎
བརྟུལ་ཕོད་མ་ཞུམ་ངེས་པར་སྤྱོད་༎
ནུས་པ་བསྐྱེད་དང་སྨིན་པའི་དུས་༎
ཇི་ལྟར་བཤད་པའི་མཚན་ཉིད་དང་༌༎
ཡོན་ཏན་རྒྱན་རྟགས་ལྡན་པའི་གནས་༎
མི་མཛའི་ཕྱོགས་ཀུན་རབ་བཟློག་རྫས་༎
ཟླ་བ་ཕྱེད་པ་བྱུང་ནས་བརྩམ་༎
ཚོགས་བསག་བར་ཆད་བསལ་ལ་འབད་༎
རང་ཉིད་ཞེ་སྡང་རྡོ་རྗེ་ཡི་༎
སྔོན་གྱི་ཕྲིན་ལས་མ་ལུས་སྦྱར་༎
གཞི་དེ་བརྟག་ཅིང་སྦྱང་བ་དང་༌༎
བདག་གིར་བྱ་བ་མཆོག་ཡིན་ནོ་༎
དམ་ཚིག་རྫས་ཀྱི་མཛེས་པར་མཉམ་༎
རང་གི་རིགས་དང་ཕྱོགས་དག་གནས་༎
རྡོ་རྗེ་བ་སུ་ཏ་ཡིས་གཅད་༎
ཉི་ཟླ་གསལ་བའི་དཀྱིལ་འཁོར་དུ་༎
འབྲུ་ལྔ་ཡེ་ཤེས་འཕྲོ་འདུ་གསལ་༎
སྲུབ་མེད་ནོར་བུ་རིན་པོ་ཆེ་༎
རིགས་ཀྱི་མཚན་མས་བརྒྱན་པའི་སྣོད་༎
ཉིད་ཀྱི་ཕྱོགས་སུ་གསལ་བར་དགོད་༎
རིགས་ལྔ་རྩ་བའི་དམ་ཚིག་ལྔ་༎
ཡན་ལག་དྲི་དང་ཁ་དོག་གིས་༎
དམན་པ་སྒྲིབ་བྱེད་མཐུན་པའི་སྐྱོབས་༎
རྒྱལ་པོ་བློན་པོ་དམངས་དང་བཅས་༎
མ་ལུས་པ་ནྀ་ཐམས་ཅད་ཀུན་༎
མཐུན་པའི་རིགས་ཀྱིས་རབ་ཏུ་དབྱེ་༎
ཕོ་བྲང་དེ་ཡི་རྒྱན་༄༅༎
དང་རྟགས་༎
དགོད་དང་བྱིན་བརླབ་ལ་སོགས་ཀུན་༎
ངས་བཤད་དོན་ལས་འདའ་མི་བྱ་༎
ཕྱག་མཚན་བཅས་པའི་དཀྱིལ་འཁོར་ཉིད་༎
དམ་པ་རིགས་བརྒྱའི་ཏིང་ངེ་འཛིན་༎
བྱིན་བརླབ་དབང་བསྐུར་ཆོ་འཕྲུལ་གྱིས་༎
མཆོད་ཅིང་བསྟོད་དེ་སྦྱང་བ་དང་༌།
བསྡུ་ཞིང་བསྟིམ་པ་མྱུར་བར་བྱ་༎
ཨོམ་སརྦ་པཉྩ་ཛྙ་ན་ས་ཏྭ་ཀྲོ་ཏ་མུ་ན་ཡེ་སྭ་ཧ་།
ཨོམ་བཛྲ་མ་ཧ་ཤྲི་ཧེ་རུ་ཀ་ཀྲོ་ཏི་ཤ་རི་རུ་ལུ་རུ་ལུ་ཧུམ་བྷྱོ་ཧུམ་།
འདི་ལ་བསྟོད་ཅིང་བཤགས་བྱང་དང་༌༎
མ་ལུས་ཕོ་བྲང་དབབ་པ་དང་༌༎
འཇིག་རྟེན་དམན་པའི་རྣམ་རྟོག་གཞོམ་༎
སྔ་མ་ཕྱི་མ་དུས་ཀྱི་བདག་། གཉིས་སུ་བལྟ་ཞིང་ངག་གི་སྒྲ་༎
ཨོམ་ཨཧཧུམ་སརྦ་པཉྩ་ཨ་མྲྀ་ཏ་ར་ས་ཡ
ན་སྟ་ན་ཛ་ཡ་གྷུ་ཧྱ་སིདྡྷི་ཧུམ་ཧྲིཧཐ
། རྡོ་རྗེ་སེམས་དཔའི་ང་རྒྱལ་འཆང་༌༎
བསྐྱེད་པའི་བྱིན་རླབས་དངོས་ལ་བསྡུ་༎
འཕྲོ་འདུ་གསལ་ཏེ་རྟགས་དང་སྦྱར་༎
རིགས་ཀུན་འཛིན་པ་དག་པའི་ཕྱིར་༎
རྩ་བའི་དཀྱིལ་འཁོར་ལྔར་བསྡུས་པ་༎
ཨོམ་ཨཧཧུམ་སྭ་ཧ་།
འཁོར་ལོ་རྡོ་རྗེ་རིན་པོ་ཆེ་༎
པདྨ་རྒྱ་གྲམ་འོད་དང་ལྡན་༎
དུག་ལྔ་རྒྱུད་ལྔ་སྦྱངས་ཤིང་དྲང་༌༎
འཇའ་ཚོན་ལྟ་བུ་དེ་མཉེས་བྱ་༎
སྙིང་གར་ཐབས་དང་ཤེས་རབ་འོད་། སྦྱོར་བས་འཕྲོ་འདུ་འཕྲོས་པ་ལས་༎
མཉེས་དང་སྦྱང་བ་བསྡུ་བྱས་པ་།
ཐིམ་པས་མི་བཟད་འཁོར་ལོའི་དབྱིངས་༎
སྐུ་དང་ཡེ་ཤེས་གསལ་བར་བལྟ་༎
ཨོམ་ཨཧཧུམ་སྭ་ཧ་ཛྙ་ན་པཉྩ་སྥ་ར་ན་ཕཏ་།
སམ་ཧ་ར་ན་ཧུམ་།
ཕྱག་རྒྱ་ལྔ་ཉིད་མཉེས་པར་བསྐང་༌༎
དངོས་གྲུབ་བཅུད་ཀྱི་གང་བར་བལྟ་༎
སྔོན་གྱི་ཕྲིན་ལས་ཇི་བཞིན་སྤྱད་༎
དེ་ཉིད་ལྔ་རུ་སྣང་བ་ཡང་༌༎
གཅིག་ཉིད་ཁོ་ན་ཡིན་པའི་ཕྱིར་༎
རྡོ་རྗེ་སེམས་དཔའ་ཉིད་དུ་བརྟག་། རྡོ་རྗེ་པདྨ་འཁོར་ལོ་ལ་༎
ཨོམ་ཨཧཧུམ་བཛྲ་ས་ཏྭ་ས་མ་ཡ་སྭ་ཧ་།
འབྲུ་གསུམ་ཁ་དོག་ལྡན་པ་ནི་༎
བསྐོར་ཞིང་ལྷག་མར་བཅས་པ་བཟླས་༎
ཀུན་གྱི་ཕྲིན་ལས་གཅིག་གི་ངང་༌༎
དང་པོར་བྱ་བའི་ལས་ཡིན་ནོ་༎
བདུད་རྩི་འཁྱིལ་པའི་དཀྱིལ་འཁོར་ནི་༎
སྟོང་དང་སྙིང་རྗེའི་ས་བོན་ལས་༎
ཨོམ་ཨཧཧུམ་སརྦ་པཉྩ་ཨ་མྲྀ་ཏ་ཀུནྡ་ལི་ཧུམ་ཧྲིཧཐ་།
ཞེས་པས་འདི་ཡི་བདག་པོ་ཉིད་༎
མདོག་དཀར་ཞལ་གཅིག་ཕྱག་གཉིས་པ་༎
ཕྱག་གཡས་རྡོ་རྗེ་གཡོན་པ་ཡིས་༎
བདུད་རྩིས་བཀང་བའི་ཐོད་པ་འཛིན་༎
གཞི་ཉིད་ཀུན་བཟང་ཡབ་ཡུམ་མཁའ་༎
ངོ་བོ་བདེ་བ་བྱང་ཆུབ་སེམས་༎
དཀར་དང་དམར་བའི་སྤྲིན་ཚོགས་འདུས་༎
ཐུགས་རྒྱུད་བསྐུལ་ཞིང་མོས་པ་བསྐྱེད་༎
གནས་ངན་སྦྱངས་ཤིང་ས་ལ་དགོད་༎
ཡོན་ཏན་ཐོབ་ཅིང་གཞན་དོན་རྫོགས་༎
རབ་ཏུ་མཉེས་ཤིང་དབང་བྱིན་སྩལ་༎
འབྲས་བུ་བླངས་ཤིང་བར་ཆད་བཟློག་། འཕྲོ་འདུ་འཛམ་བུ་ན་ད་བཞིན་༎
ཨོམ་ཨཧཧུམ་སརྦ་པཉྩ་ཨ་མྲྀ་ཏ་ཀུནྡ་ལི་ཧ་ན་ཧ་ན་རམ་།
དེ་ལས་གཞན་པའི་བྱ་བའི་གཙོ་༎
ནམ་མཁའི་དབྱིངས་ཀྱི་དབུས་དག་ཏུ་༎
གཙང་དང་རྣམ་རྟོག་དེ་ཉིད་ལས་༎
སྦྱངས་ཤིང་བར་ཆད་ཕྱིར་བསལ་ཕྱིར་༎
ཨོམ་ཨཧཧུམ་སརྦ་པཉྩ་ཨ་མྲྀ་ཏ་མུ་ས་ལ་གྷྲ་གཞན་ནས་གྲ་ཏནྟེ་ཧ་ན་ཧ་ན་༄༅༎
ཧུམ་ཕཏ་།
ཡང་བྱུང་༌། ཧི་ཨ་ན་ཡ་ཧོཧབ་ཡ་ཧུམ་ཕཏ་།
དེ་ཡི་བྱེ་བྲག་ཕྱེད་པར་བྱ་༎
གཉིས་མེད་བདུད་རྩིར་རབ་སྦྱང་ཕྱིར་༎
བཅུད་བཞིའང་མཉམ་པ་ཉིད་དུ་སྦྱར་༎
ཨོམ་ཨ་མྲྀ་ཏ་ཛ་གད་བྱི་ཏི་ལ་ཤོ་དྷ་ཡ་།
རཏྣ་ཙ་ཏ་བི་ཤུདྡྷེ་ཀུནྡ་ལི་སྭ་ཧ་༎
རྒྱལ་བའི་མཆོད་སྦྱིན་མེ་ལྷའི་ཚོགས་༎
མ་ཉམས་དེ་ཡིས་མཉེས་པར་བྱ་༎
ཨོམ་ཨཧཧུམ་སརྦ་པཉྩ་ཨ་མྲྀ་ཏ་མུ་ས་ལ་ཧུམ་ཧྲིཧཐ་།
ཆོས་མ་རྡོ་རྗེ་མཛེས་མ་ཡིས་༎
དངོས་གྲུབ་སྤེལ་ཕྱིར་མཉམ་པར་གཞལ་༎
ཨོམ་ཨཧཧུམ་སརྦ་པཉྩ་ཨ་མྲྀ་ཏ་ཧ་ཡ་གྷྲི་ཝ་ཧུ་ལུ་ཧུ་ལུ་ཧྲིཧཐ་།
རྒྱས་གདབས་བྱིན་གྱིས་བརླབ་པར་བྱ་༎
དངོས་གྲུབ་རྐྱེན་དུ་བསྔགས་པ་རྣམས་༎
ང་ཡིས་བཤད་པ་བཞིན་དུ་བྱ་༎
རྒྱལ་བ་མཉེས་པའི་ཐབས་རྣམས་ཀྱིས་༎
མཆོད་དེ་ཡན་ལག་ཚང་བར་སྤྱད་༎
རོལ་པ་ཆེན་པོའི་ཕོ་བྲང་གསལ་༎
ང་ཡི་དགོངས་རྒྱུད་སྦྱོར་བ་ནི་༎
བྱང་ཆུབ་སེམས་ཀྱི་སྤྲིན་ཚོགས་ལས་༎
སྟོང་གསུམ་འཇིག་རྟེན་ཁྲོ་བཅུར་གསལ་༎
སྟེང་ཕྱོགས་རིགས་བཞིའི་ཧེ་རུ་ཀས་༎
དཔའ་བོ་གཉིས་གཉིས་ཞབས་ཀྱིས་བརྫིས་༎
སླར་ཡང་གཙོ་བོའི་ཞབས་བཞིས་མནན་༎
དེ་སྟེང་དབྱིངས་མའི་ཞབས་བརྒྱད་ཀྱིས་།
ཁྲག་འཐུང་གཡས་གཡོན་དབུས་གཉིས་མནན་༎
དབུས་མ་དེ་ཡི་མཁའ་ལ་རྫོགས་༎
དེ་ལ་རྫོགས་པའི་ཧེ་རུ་ཀ་། ཞབས་ཀྱི་དབུ་བརྒྱད་བརྫིས་མཛད་ཅིང་༌༎
སྨིན་མཚམས་དབྱིངས་སུ་གསང་མཆོག་རྫོགས་༎
དེ་ཡི་ཞལ་དབུས་ལྗགས་སྟེང་དུ་༎
སྲས་མཆོག་ས་ནུ་ཧེ་རུ་ཀ་། མདོག་དཀར་གསལ་བ་ཡབ་ཡུམ་བཅས་༎
ཚོན་གང་དེ་ཡི་ལྗགས་དཀྱིལ་དུ་༎
འབྲུ་དགུས་མི་འགྱུར་དོན་ལ་བསྐོར་༎
ཨོམ་སརྦ་པཉྩ་ཨ་མྲྀ་ཏ་ཧྲིཧཐ་།
དེ་འོག་དམིགས་པའི་ཕོ་བྲང་དུ་༎
རང་གི་ས་བོན་ལས་བྱུང་བའི་༎
གཙོ་ཆེན་གསང་བའི་ཡུམ་བཞིར་བཅས་༎
བསྡུས་པའི་མཁའ་ལ་དབང་གི་ལྷ་༎
མདོག་དམར་ཞལ་གཅིག་ཕྱག་གཉིས་པ་༎
ཕྱག་གཡས་པདྨ་གཡོན་པ་ཡིས་༎
རྡོ་རྗེ་རྒྱ་གྲམ་ཕོ་བྲང་གནོན་༎
ཕྱེད་ཙམ་མཁའ་ནུབ་སྦྱོར་བ་སྟེ་༎
འཕྲོ་འདུ་བྱིན་རླབས་རབ་བསྐུལ་བ་༎
ཨོམ་ཨཧཧུམ་སརྦ་པཉྩ་ཨ་མྲྀ་ཏ་ཧུམ་ཧྲིཧཐ་།
སྒྲ་དང་འོད་ཀྱི་བརྟུལ་བཞུགས་ཀྱིས་༎
བྱང་ཆུབ་སེམས་ཀྱྀ་སྤྲིན་ཚོགས་འཁྱིལ་༎
སངས་རྒྱས་མ་ལུས་མཉེས་པར་བལྟ་༎
དཀྱིལ་འཁོར་བདག་པོ་ཧེ་རུ་ཀའི་༎
སྙིང་གའི་འབྲུ་དགུ་འོད་ཟེར་གྱིས་༎
གཙོ་བོའི་དབུ་བཙུགས་ལམ་ནས་ཞུགས་༎
ལྗགས་ཀྱི་དཀྱིལ་འཁོར་འཕྲོ་འདུ་མཛད་༎
ཕྱག་མཚན་དཀྱིལ་འཁོར་བཅས་པ་ཡང་༌༎
ཐབས་དང་ཤེས་རབ་འོད་ལྡན་དེ་༎
གཙོ་མོ་ཡུམ་གྱི་ཞལ་སྒོར་འབབ་༎
དེ་ཉིད་ཧེ་རུ་ཀ་དཔལ་ལོ་༎
རིགས་བཞིའི་དབང་མཆོག་ཁྲོ་བཅུ་རྣམས་༎
ཡུམ་བཅས་བདེ་ཆེན་གཅིག་ཏུ་གྱུར་༎
སླར་ཡང་ཕོ་བྲང་ཆེན་པོ་རུ་༎
རིགས་ཀྱི་བདག་པོ་རྣམས་སུ་གསལ་༎
རིམ་པ་བཞིན་དུ་དབང་བསྐུར་རོ་༎
གནས་མཆོག་དེ་ཡི་ཕྱོགས་ཀུན་ནས་༎
འོད་ཕུང་འབར་བས་དངོས་ཉིད་སྦར་༎
བྱིན་གྱིས་རླབས་ཀྱིས་ཁྲོ་ཚོགས་དང་༌༎
དབང་༄༅༎
ཆེན་ཡུམ་བཞི་གནང་བར་མཛད་༎
དེ་ཡི་རིགས་བཞི་གསང་མཆོག་དང་༌༎
སྐུ་གདུང་འབར་བའི་གཞལ་ཡས་ཁང་༌༎
རིགས་བཞི་གཙོ་དང་འཁོར་རྣམས་ལས་༎
འོད་སྤྲིན་སྟེང་ཕྱོགས་འབར་བ་ལས་༎
ཡུམ་ཆེན་མཁའ་མཉམ་ཀློང་གི་དཀྱིལ་༎
གསལ་བའི་ཞབས་དང་གསང་བའི་དབྱིངས་༎
དབུ་མའི་བྱིན་རླབས་སྤྱི་བཙུགས་འབར་༎
འཆི་མེད་རྡོ་རྗེའི་དཀྱིལ་འཁོར་མཐོང་༌༎
འོད་བྱུང་ཕྱོགས་ཀུན་ཕྱག་མཚན་ཚོགས་ཀུན་གྱིས་༎
བྱིན་ཕབས་ལྗགས་ཀྱི་སྦྱོར་བ་ལས་༎
དབང་གི་དཀྱིལ་འཁོར་ཡུམ་དང་བཅས་༎
འཕྲོ་འདུ་མ་ལུས་ཁྱབ་བྱས་ཏེ་༎
སྦྱངས་ཤིང་བཏུལ་ཏེ་ཚརབཅད་དེ་༎
གཙོ་ཆེན་སྟེང་ཕྱོགས་འཐིམ་པར་བལྟ་༎
རྒྱུན་དུ་གནས་པའི་ཡན་ལག་ལས་༎
མཐུན་འཇུག་སྤྲུལ་སྐུའི་མཛད་པ་ཡིས་༎
མ་ལུས་གཞན་དོན་རྫོགས་པར་དམིགས་༎
མཉེས་བྱ་བསྐུལ་ཞིང་དབབ་དང་བཟློག་། ཕྲིན་ལས་རྒྱུན་དུ་འབད་པ་ལས་༎
འོད་དང་དུ་བ་དྲི་དང་སྒྲ་༎
ལྷ་མོའི་གཟུགས་ཀྱང་སྟོན་པར་བྱེད་༎
མང་དུ་འཕེལ་ན་གྲུབ་རྟགས་ཡིན་༎
ཨོམ་ཨཧཧུམ་སརྦ་པཉྩ་ཨ་མྲྀ་ཏ་གུཧྱ་སིདྡྷི་ཨ་བྷི་ཤིཉྩ་ཨ་།
གལ་ཏེ་ཚུལ་བཞིན་མ་གྱུར་ན་༎
ཀུན་ནས་སྦེགས་ཏེ་བསར་ཞིང་འབད་༎
དབབ་བསྐྱིལ་བསྡུ་ཞིང་བླང་བར་བྱ་༎
ཨོམ་ཨཧཧུམ་སརྦ་པཉྩ་ཨ་མྲྀ་ཏ་ཨ་བེ་ཤ་ཡ་ཕེམ་ཕེམ་ཀུནྡ་ལི་ཧུམ་ཧྲིཧཐ་།
ཧ་ཡ་གྷྲི་ཝ་ཧུ་ལུ་ཧུ་ལུ་བྷནྡ་བྷནྡ་ཧུམ་ཧྲིཧཐ་།
མཉྫུ་ཤྲི་བྱ་བ་ལོ་ཀེ་ཏེ་ཧུམ་ཧྲིཧཐ་།
ཨ་ཧོ་སུ་ཁ་དྷརྨ་ཀ་ཡ་ནི་ཨ་མྲྀ་ཏ་སིདྡྷི་ཧུམ་ཧྲིཧཐ་།
རྡོ་རྗེ་སློབ་མའི་ཚོགས་རྣམས་ཀྱིས་༎
མེ་ཏོག་དོར་ཏེ་གསོལ་བར་བྱ་༎
ཨོམ་བོ་དྷི་ཙིཏྟ་ཀ་ཡ་ཝ་ཀ་ཙིཏྟ་མ་ཧ་ས་མ་ཡ་ཧོ་༎
རྡོ་རྗེ་རྒྱལ་པོ་དེ་ཡིས་ནི་༎
ཡིད་བཞིན་ཕོ་བྲང་དེ་ལ་བསྟན་༎
ཨོམ་ཨཧཧུམ་མ་ཧ་ཤྲི་ཧེ་རུ་ཀ་ཀྲོ་ཏི་ཤྭ་རི་སྟྭམ་།
སརྦ་པཉྩ་ཨ་མྲྀ་ཏ་ཨ་བྷི་ཤིཉྩ་ཨ་བེ་ཤ་ཡ་ཨ་ཨཧ་།
སྲོག་གི་སྙིང་པོ་རྒྱུད་གསུམ་པོ་༎
གནས་གསུམ་བྱང་ཆུབ་སེམས་ལ་ཐིམ་༎
ཨོམ་ཨཧཧུམ་སརྦ་པཉྩ་ཨ་མྲྀ་ཏ་ཀ་ཡ་ཝཀ་ཙིཏྟ་ཨ་ཡུ་ཕ་ལ་སིདྡྷི་ཧུམ་།
མཁའ་དབྱིངས་ཕྱག་རྒྱ་ཆེ་བའི་མཆོག་། དཔལ་གྱི་ཐ་ཚིག་གཏམ་པ་དགྲོལ་༎
པདྨ་ས་མ་ཡ་པྲ་བེ་ཤ་ཡ་ཕཏ་།
དོན་དམ་གཉིས་མེད་ཐིག་ལེ་ལས་༎
སྐུ་གསུང་ཐུགས་ཀྱི་རྡོ་རྗེར་གྱུར་༎
མ་ཧ་གུ་ཧྱ་ཀ་ཡ་ཝ་ཀ་ཙིཏྟ་སིདྡྷི་སིདྡྷི་ཧྲིཧཐ་ཧུམ་།
ཐམས་ཅད་མཁའ་ཡི་མཚན་ཉིད་སྟེ་།
ཁ་དོག་དབྱིབས་དང་མཚན་མ་གྲུབ་༎
སྐྱེ་བ་མེད་ཅིང་འགག་པ་མེད་༎
རིམ་པའི་དོན་ལ་འཇུག་པར་གྱིས་༎
འདི་ནི་སངས་རྒྱས་ཐམས་ཅད་ཀྱི་༎
དབང་བསྐུར་སྤྱོད་ཡུལ་དམ་པ་སྟེ་༎
དམ་ཚིག་ཕྱག་རྒྱ་སྲུང་བའི་མཆོག་། བསོད་ནམས་མཆོག་ཏུ་ཕྱིན་པ་སྟེ་༎
བླ་ན་མེད་པ་མྱུར་དུ་འགྲུབ་༎
དེ་བས་ཁྱེད་ཀྱིས་བརྩོན་པར་གྱིས་༎
ཞེས་གསུངས་སོ་༎
བཅོམ་ལྡན་འདས་དཔལ་ཆེ་མཆོག་འདུས་པ་རྩ་བའི་རྒྱུད་ལས་།
དམ་ཚིག་ཆེན་པོ་བྱིན་གྱིས་རླབས་པའི་ཐབས་ཡང
དག་པར་བསྡུ་བའི་ལེའུ་སྟེ་དྲུག་པའོ་༎ ༎
དེ་ནས་གཙོ་ཆེན་ཧེ་རུ་ཀས་༎
འདུས་པའི་འཁོར་ལ་འདི་སྐད་༄༅༎
གསུངས་༎
ཀུན་ཏུ་བཟང་པོ་ཧེ་རུ་ཀ་། ང་ནི་ཡོན་ཏན་གཙོ་བོ་སྟེ་༎
ཆེ་བའི་མཆོག་ཏུ་གྱུར་པ་ཡིན་།
འདི་ལ་ཐེ་ཚོམ་མ་ཟ་ཅིག་། དམན་པའི་འཇིག་རྟེན་ཆོས་ཀྱི་ནི་༎
རྒྱུ་དང་ལས་དང་ཉོན་མོངས་ཀྱི་༎
སྡུག་བསྔལ་ཕུང་པོ་བསྐྱེད་པས་ན་༎
ང་ཡི་ཡོན་ཏན་ཤེས་མི་འགྱུར་༎
ལོག་པའི་བརྩོན་འགྲུས་ཤེས་རབ་ཀྱིས་༎
རགས་པའི་རྒྱུ་དང་འབྲས་བུ་དག་། མེ་ལོང་རྟོགས་ཏེ་ཕྲ་བ་མིན་༎
དཀའ་ཐུབ་བརྟུལ་བཞུགས་མཆོད་སྦྱིན་དག་། འདོད་པའི་ཁམས་དང་གཟུགས་ཡོད་མེད་༎
ང་རྒྱལ་སྙོམས་འཇུག་མངོན་ཤེས་ལུས་༎
ཚེ་དང་བསྐལ་པ་ཐོབ་ཟིན་ཡང་༌༎
སྲིད་པའི་ས་བོན་མ་ཟད་པས་༎
ང་ཡི་ཡོན་ཏན་རྟོགས་པ་མིན་༎
རྒྱུན་བཞུགས་མི་རྟོགས་རང་རྒྱལ་བས་༎
བལྟ་དང་སྒོམ་པས་སྤངས་བྱ་བའི་༎
ཀུན་ནས་ལྡང་བར་རགས་པ་ཙམ་༎
སྤངས་པའི་དགྲ་བཅོམ་ཐོབ་ཟིན་ཀྱང་༌༎
འགྱུ་བྱེད་ཕྲ་མོ་བག་ཉལ་བས་༎
ང་ཡི་ཡོན་ཏན་ག་ལ་རྟོགས་༎
ཀུན་རྫོབ་དོན་དམ་ཚུལ་ཤེས་པས་༎
ཤེས་པ་ཉིད་དང་ཉོན་མོངས་པའི་༎
སྒྲིབ་བྱེད་སྤངས་ཏེ་སྟོན་པའི་ས་༎
རླབས་ཆེན་གསོས་ཀྱང་ཅུང་ཙམ་ལས་།
ཡང་དག་མཐར་ཐུག་ཤེས་པ་མིན་༎
བྱ་བ་ལུས་ངག་རབ་སྤྱོད་དང་༌༎
མཉམ་པའི་གཟུགས་བརྙན་གསུམ་དག་གིས་༎
ཕྱག་རྒྱའི་མཚན་མ་སྣང་མོད་ཀྱང་༌༎
ཐབས་དང་ཤེས་རབ་མཉམ་སྦྱོར་བའི་༎
བདེ་ཆེན་རོ་དེ་མ་མྱོངས་ཤིང་༌།
འདོད་པའི་ལམ་ལ་རྒྱབ་ཕྱོགས་པས་༎
ང་ཡི་ཡོན་ཏན་མ་མཐོང་ངོ་༌༎
གང་དག་ཆགས་སོགས་སྲིད་པའི་གཞི་༎
རིགས་བྱེད་པ་དང་ཐ་དད་དང་༌༎
ཉོན་མོངས་ཉེ་བའི་ཉོན་མོངས་དག་། རང་གི་དེ་ཉིད་ཡོངས་ཤེས་ཤིང་༌༎
བག་ཆགས་དང་བཅས་ཀུན་གྱི་གཞི་༎
རྣམ་པར་ཤེས་པའི་ཡུལ་ཚོགས་རྣམས་༎
ཟག་བཅས་ཟག་མེད་འདུས་མ་བྱས་༎
རང་བཞིན་བྱུང་བའི་བཅོམ་ལྡན་འདས་༎
དབང་པོའི་ལོངས་སྤྱོད་ཡུལ་གྱུར་རྣམས་༎
དེ་ཉིད་ཤེས་པས་ཡོངས་བསྒྲུབས་པ་༎
ང་ཡི་ཡོན་ཏན་མཐོང་བ་ཡིན་༎
ནམ་མཁའི་མཚན་ཉིད་ཇི་བཞིན་དུ་༎
བཅིང་བ་མེད་ཅིང་གྲོལ་བ་མེད་༎
དབྱེར་མེད་མཐའ་གཉིས་མི་གནས་ཤིང་༌༎
ཆགས་མེད་ཆགས་དང་བྲལ་བ་མེད་༎
རྣལ་འབྱོར་བཞི་དང་སྐུ་ལྔ་དང་༌༎
ཡེ་ཤེས་ཕྲིན་ལས་མ་ལུས་པ་༎
སྣང་མེད་ཚུལ་གྱི་སྣང་བ་དེ་༎
ང་ཡི་ཡོན་ཏན་ཤེས་པ་ཡིན་༎
དེ་བས་རིགས་ཀྱི་བུ་ཁྱེད་རྣམས་༎
ང་ཡིས་ཇི་ལྟར་བཤད་པ་ཡི་༎
ཡོན་ཏན་ཆེན་པོ་འདི་ལོང་ལ་༎
དམན་པ་བར་མ་མཆོག་ཏུ་གྱིས་༎
ཡུལ་དང་དངོས་པོ་སེམས་རྒྱུན་དང་༌།
ཁམས་དང་བྱེད་པ་ལས་རྣམས་ཀུན་༎
ང་ལ་དམན་པ་ཡོངས་མེད་པས་༎
དེ་བས་ང་ཉིད་ཀུན་ཏུ་བཟང་༌༎
ཆེ་བའི་མཆོག་སྟེ་མཆོག་ཏུ་གྱུར་༎
ཅེས་གསུངས་སོ་༎
བཅོམ་ལྡན་འདས་དཔལ་ཆེ་མཆོག་འདུས་པ་རྩ་བའི་རྒྱུད་ལས་།
ཡོན་ཏན་གྱི་ཚོགས་ཉེ་བར་བསྡུ་བའི་ལེའུ་སྟེ
བདུན་པའོ་༎ ༎ དེ་ནས་གཙོ་ཆེན་ཧེ་རུ
ཀས་༎ འདུས་པའི་འཁོར་ལ་༄༅༎
འདི་སྐད་གསུངས་།
ཁྱད་པར་སྒྲུབ་པ་རྒྱལ་བའི་བཀའ་༎
སྣང་སྲིད་སྣང་བར་ཤེས་པའི་སྐུ་༎
རྒྱུ་གཉིས་རྐྱེན་གསུམ་ལས་བྱུང་བའི་༎
སྐུ་གསུང་ཐུགས་ཀྱི་དངོས་གྲུབ་འདི་༎
བདེ་ཆེན་མཉམ་ཉིད་ཐུགས་ཀྱི་ངང་༌༎
བདག་འཛིན་རྣམ་དག་ཤེས་རབ་སྐུ་༎
ཆགས་པ་ཀུན་བྲལ་སྐྱེ་མེད་དབྱིངས་༎
གཉིས་མེད་དོན་ལས་སྣ་ཚོགས་སྟོན་༎
འདི་ནི་དོན་གྱི་བདུད་རྩིའོ་༎
མ་སྐྱེས་ཀུན་བཟང་ཆེ་བའི་མཆོག་། བདེ་ཆེན་ཀློང་འདུས་དབྱིངས་ཕྱུག་མ་༎
ཉོན་མོངས་རྣམ་དག་རིགས་ཀྱི་གཙོ་༎
ཡེ་ཤེས་ལྔ་རྫོགས་སྐུ་ལྔར་གྲུབ་༎
དུག་ལྔར་རྟོག་པ་རང་གྲོལ་བ་༎
འདི་ནི་མིང་གི་བདུད་རྩིའོ་༎
འདུལ་བའི་ཐབས་མཁས་ཁྲོ་བོའི་སྐུ་༎
སྒྲ་ཚིག་སྦྱངས་མཛད་འཁོར་ལོའི་གསུངས་༎
འཆི་མེད་ལས་ཀྱི་བདུད་རྩིའོ་༎
ཆོས་ཉིད་རིག་པ་བྱང་ཆུབ་སེམས་༎
འདྲེས་དང་མ་འདྲེས་ཡོངས་སུ་རྫོགས་༎
ཉོན་མོངས་མ་རིག་མི་གཙང་ནད་༎
ཆོས་ཉིད་ཡེ་ཤེས་ནུས་པས་སྦྱོང་༌༎
ཚང་ལུགས་བརྒྱད་ལྡན་ཆོས་ཀྱི་རོ་༎
ཤེས་པ་བརྒྱད་ཀྱི་དོན་བདུད་རྩི་༎
སྨན་རྣམས་བདུད་རྩིར་དམིགས་པ་སྟེ་༎
བསྒོམ་པ་བརྒྱད་ཀྱི་དམ་རྫས་སོ་༎
ཕྱི་ནང་སྣོད་བཅུད་ཐམས་ཅད་ཀུན་༎
བདུད་རྩི་དེ་ཉིད་རྣམ་ལྔ་སྟེ་༎
སོ་སོ་རང་ཉིད་རྩ་བ་བརྒྱད་༎
དབྱིབས་དང་ཁ་དོག་ཕྱི་དང་ནང་༌༎
ཐབས་དང་ཤེས་རབ་རོ་དང་མཐུ་༎
སྐུ་དང་གསུང་དང་ཐུགས་ཉིད་དང་༌༎
ཡོན་ཏན་ཕྲིན་ལས་ཡན་ལག་གོ་། ངང་དང་རང་བཞིན་བདག་ཉིད་རྒྱུ་༎
དུས་གསུམ་དེ་ཉིད་ཤེས་པར་སྤྱོད་༎
བདུད་བཞི་ཉོན་མོངས་ནད་འཇོམས་སེལ་༎
སྐྱེ་ཤི་འདུ་བྲལ་མེད་པའི་དོན་༎
ལྟ་སྤྱོད་དམ་ཚིག་ཕྲིན་ལས་དང་༌༎
ཡེ་ཤེས་དཀྱིལ་འཁོར་སྒྲུབ་པའི་ལུང་༌༎
ཕྱི་དང་ནང་གི་འབྱུང་བ་དང་༌༎
སེམས་དང་སེམས་ཉིད་ཆོས་དང་ནི་༎
ཆོས་ཉིད་གསང་བ་དེ་ཉིད་དོ་༎
བདེ་བ་དང་ནི་སྡུག་བསྔལ་དང་༌༎
འཁོར་འདས་ཆོས་དང་གཙང་མི་གཙང་༌༎
ལོག་རྟོགས་སྤང་ལེན་ལམ་དུ་རྫོགས་༎
སྦྱོར་བའི་དོན་དུ་དཀྱིལ་འཁོར་བརྒྱད་༎
མཉམ་ཉིད་ཐུགས་ཆུད་ཀློང་དུ་བཞག་། སྐྱེ་འཆི་མེད་ཅིང་མ་བཅོས་ལ་༎
ཕུང་པོ་སྣོད་ལྔ་ཡེ་ཤེས་ལྷ་༎
རང་བྱུང་ཀུན་བཟང་ཡབ་ཡུམ་སྟེ་༎
འདི་ནི་དག་པའི་དགོངས་པའོ་༎
བཅོམ་ལྡན་འདས་དཔལ་ཆེ་མཆོག་འདུས་པ་རྩ་བའི་རྒྱུད་ལས་།
རྣམ་པར་དག་པའི་དགོངས་པའི་ཁྱད་པར་ཉེ་བར
བསྡུ་བའི་ལེའུ་སྟེ་བརྒྱད་པའོ་༎ ༎ དེ་ནས
གཙོ་ཆེན་ཧེ་རུ་ཀས་༎
འདུས་པའི་འཁོར་ལ་འདི་སྐད་གསུངས་༎
སྤྱི་དང་ཁྱད་པར་བྱེ་བྲག་གིས་༎
ཡོངས་སུ་རྫོགས་དང་སོ་སོ་ཡི་༎
ནུས་པ་གཅིག་པུར་དབྱུང་བའི་ཕྱིར་༎
དམ་ཚིག་རྩ་བ་རྣམ་པ་ལྔ་༎
ཡན་ལག་ཕན་ཡོན་བཅས་པ་ནི་༎
ང་ཡིས་སྔར་བཤད་དེ་དག་ལས་༎
རང་གི་རིགས་མཐུན་གཉེན་པོ་དང་༌༎
གྲོགས་དང་སྐྱོབ་ཀྱི་ཁྱད་པར་ལས་༎
རྒྱལ་པོ་བླུན་པོ་དམངས་ལྟ་བུ་༎
སྐད་ཅིག་ཐུག་ཕྲད་བསྟན་པ་ཡིས་༎
ཚེ་རིང་ནད་མེད་བདེ་བ་དང་༌༎
ལང་ཚོ་ཁ་༄༅༎
དོག་སྟོབས་དང་གཟི་༎
འཕེལ་ཞིང་དབང་པོ་རིག་པ་གསལ་༎
མཁའ་ལ་འགྲོ་ཞིང་ཕ་རོལ་གྱི་༎
ནུས་སྟོབས་གནོད་པས་མི་ཚུགས་ཤིང་༌༎
ཀུན་གྱིས་བཀུར་སྟིའི་འོས་སུ་མཐོང་༌།
ཁམས་ཀྱི་ཟས་དང་མ་འབྲེལ་ཞིང་༌༎
གོས་མེད་མཁའ་ལ་གཅེར་བུར་སྤྱོད་༎
སྔོན་གྱི་རྒྱལ་བ་ཆེ་རྣམས་ཀྱི་༎
རིག་པ་འཛིན་པའི་གྲལ་ཐོབ་འགྱུར་༎
དེ་ཉིད་མ་རིག་བར་དུ་ཡང་༌༎
ནད་དང་མུ་གེས་མི་ཚུགས་ཤིང་༌༎
བར་གྱི་བསྐལ་པ་འཇིགས་ལས་ཐར་༎
གཞན་ལ་ཕན་པ་སྒྲུབ་ལ་སོགས་༎
ཡོན་ཏན་ཆེན་པོ་དཔག་མེད་ཐོབ་༎
དེ་བས་རྣལ་འབྱོར་ཆེ་རྣམས་ཀྱིས་༎
ང་དང་སངས་རྒྱས་ཐམས་ཅད་ཀྱི་༎
གསུང་བཞིན་མྱུར་དུ་འབད་པར་བསྒྲུབས་༎
ཀུན་བཟང་ང་དང་རིགས་ལྔ་ཡིས་༎
བསྡུས་པའི་སངས་རྒྱས་ཐམས་ཅད་ཀྱི་༎
བཀའ་འདི་འཇམ་དཔལ་རྣོན་པོ་ཡིས་༎
ཚངས་དང་འཇོག་པོ་ལི་ཙ་བྱི་༎
དྲང་སྲོང་བྲམ་ཟེ་རྗེས་གཟུང་ཕྱིར་༎
ཇི་ལྟར་བཤད་པ་བཞིན་ལོང་ལ་༎
དམ་པ་རྗེས་སུ་བསྒྲུབ་པར་གྱིས་༎
བསྟན་པ་འདི་བཞིན་གང་བསྒྲུབ་པ་༎
འཁྲུལ་པའི་རྣམ་རྟོག་འཆིང་བ་ལས་༎
འདི་ཉིད་དུ་ནི་གྲོལ་བར་འགྱུར་༎
ད་ལྟ་ཐུབ་པ་ཆེན་པོ་ཡིས་༎
འཛམ་བུ་གླིང་གི་ས་ཡི་ཆར་༎
ཚུལ་འདི་ཉིད་ཀྱིས་བསྟན་གྱུར་ཀྱང་༌༎
བློ་དམན་སྐལ་བ་གཞན་པ་ཡིས་༎
གཙང་སྦྲ་དཀའ་ཐུབ་སྤྱོད་པར་རྟོགས་༎
སངས་རྒྱས་རྣམས་ཀྱི་བསྟན་པ་གཅིག་། བསྲུང་གཅིག་དག་གིས་ངེས་བསྟན་ཀྱང་༌༎
རང་གི་རྣམ་པའི་ཚུལ་གྱིས་གོ་། འདི་ནི་བདག་གི་དོན་སྤྱོད་ཅེས་༎
མཐུན་པའི་གདུལ་བྱ་ཁ་ཅིག་བལྟ་༎
དེ་བས་རིག་པ་འཛིན་པ་ཡི་༎
སེམས་དཔའ་ཆེན་པོ་ཁྱེད་རྣམས་ཀྱིས་༎
གང་ལ་གང་གིས་འདུལ་བ་ཡིས་༎
རིགས་ཆེན་གཉེན་པོ་དེ་བཟུང་ལ་༎
ལྷ་དང་དྲང་སྲོང་བྲམ་ཟེ་དང་༌༎
མཁན་པོ་སློབ་དཔོན་ཆ་བྱད་ཀྱིས་༎
ནུས་པ་གང་ཡིན་དེ་ཉིད་ལ་༎
ཇི་ལྟར་འདུལ་བ་དེ་སྟོན་ཅིག་། ཕྱི་མའི་དུས་ཀྱི་ཚེ་དག་ན་༎
ང་ཡི་བསྟན་པའི་ཚུལ་འདི་ལ་༎
མོས་དང་མི་མོས་འདུལ་མི་འདུལ་༎
ཐ་དད་སོ་སོར་འབྱུང་འགྱུར་ཏེ་༎
གསང་ཞིང་བསྟན་པའི་ཚུལ་དེ་ཉིད་༎
སྐད་ཅིག་དུས་ལ་རིག་པར་གྱིས་༎
ཞེས་གསུངས་ནས་།
ལོངས་སྤྱོད་རྫོགས་སྐུའི་དཀྱིལ་འཁོར་ཆེན་པོ་ཡོངས་སུ
སྦྱོར་བ་དང་བཅས་པ་དེ་དག་འོད་ཟེར་གྱི
ཀྱོ་བ་ཆེན་པོས་དྲངས་ཏེ་རྫུ་འཕྲུལ་གྱི་ལུས
ཀྱི་ཕྱག་རྒྱ་རབ་ཏུ་བསྟན་པའི་ཕྱིར་མི་མཇེད
ཀྱི་ཁམས་ལ་སོགས་པ་རྣམས་སུ་སྤྲུལ་པའི་སྐུ
སྣ་ཚོགས་སྣང་བར་མཛད་ནས་སེམས་ཅན་གྱི་ཁམས
དཔག་ཏུ་མེད་པའི་དོན་གྲུབ་པར་སྣང་ངོ་༌༎
ས་ཆེན་པོ་ལ་རྟོགས་པའི་འདུས་པའི་འཁོར་དེ་དག་ནི་།
ཉིད་ཀྱི་སྐུ་གསུང་ཐུགས་གསང་བའི་མཛོད་ཆེན་པོར་བཞུགས་ནས་།
ནམ་མཁའི་ཁམས་ལྟ་བུས་དབྱིངས་ན་འཚོ་ཞིང་གཞེས་པ་ལ་༎
རིགས་ཆེན་པོ་ལ་སོགས་པའི་འཁོར་རྣམས་རྗེས་སུ་ཡིད་རངས་ཏེ་མངོན་པར་བསྟོད་དོ་༎།
། ཚངས་པ་ལ་སོགས་པའི་འཁོར་རྣམས་༄༅༎
ཀྱང་༌༎
བྱང་ཆུབ་སེམས་དཔའ་འཇམ་དཔལ་དང་༌།
སའི་སྙིང་པོ་ལ་སོགས་པ་རང་རང་གི་རིགས་ཀྱི་སྟོན་པ་དེ་ལ་།
དུས་དེ་ཉིད་དུ་དགའ་ཞིང་རྗེས་སུ་ཡི་རང
བའི་ཚིག་གིས་མངོན་པར་རབ་ཏུ་བསྟོད་ཅིང་འདུག
གོ་༎ བཅོམ་ལྡན་འདས་དཔལ་ཆེ་མཆོག་འདུས་པ་རྩ་བའི་རྒྱུད་ལས་།
དམ་ཚིག་གི་ཡན་ལག་གི་ཡོན་ཏན་རྗེས་སུ་བསྟན་ཅིང་གདམས་པའི་ལེའུ་སྟེ་དགུ་པའོ་༎།
། བཅོམ་ལྡན་འདས་དཔལ་ཆེ་མཆོག་འདུས་པ་རྩ་བའི་རྒྱུད་རྫོགས་སོ་༎།
། རྒྱ་གར་གྱི་མཁན་པོ་སློབ་དཔོན་ཆེན་པོ་པདྨ་འབྱུང་གནས་དང་༌།
བོད་ཀྱི་ལོ་ཙྪ་བ་བཻ་རོ་ཙ་ན་བདག་གིས་བསྒྱུར་ཏེ་གཏན་ལ་ཕབ་པའོ་༎།
། རྒྱལ་པོའི་བླ་དཔེའོ་༎།
། གཏེར་རྒྱ་།
སྦས་རྒྱ་།

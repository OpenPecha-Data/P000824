དགུ་རྩེའི་ནང་ནས་འདིར་ཤོག་ལ་༎
དགྲ་ལ་གྲི་འཐབ་ཡམས་སུ་ཕོབ་༎
བཛྲ་ནེ་ལམ་མ་རག་བཛྲ་ནི་པ་ལི་བཛྲ་།
ཧུམ་།
ཤར་ལྷོ་རིན་ཆེན་ཐང་དཀྱིལ་ནས་༎
གིང་ཆེན་རྡོ་རྗེ་ལེགས་པ་ཁྱོད་༎
དགྲ་ལ་ཕོ་ལོག་གཟེར་ཐབས་ཐོང་༌༎
སྲིད་པའི་དྲེགས་པ་ཆེན་པོ་ཁྱོད་༎
ཕྱག་ན་རྡོ་རྗེ་བཀའ་བྱུང་གིས་༎
བཛྲ་ནི་ལ་དུན་ཏྲག་རག་བཛྲ་ལམ་པ་རག་ཤ་མ་བཛྲ་།
རང་རང་ལས་ཀྱི་སྐལ་ལོང་ལ་༎
བཅོལ་བ་མྱུར་དུ་གྲུབ་པར་གྱིས་༎
ལས་ལ་མངག་ཅིང་བསྐུལ་བར་བཤད་༎
དུག་གི་སྤུ་གྲི་གསང་བའི་རྒྱུད་ལས་།
ལས་མངག་པའི་ལེའུ་སྟེ་བཅུ་གཉིས་པའོ་༎།
། དེ་ནས་བཅོམ་ལྡན་འདས་གསང་བའི་བདག་པོས་༎
འདུས་པའི་ཚོགས་དེ་དག་ལ་རྒྱུད་གཏད་པ་འདི་གསུངས་སོ་༎
བྱང་ཆུབ་སེམས་དཔའ་སེམས་དཔའ་ཆེ་༎
ཁྲོ་བོ་རྔམ་པ་རོལ་པའི་ཚོགས་༎
འཇིག་རྟེན་དྲེགས་པ་རྣམས་ཀྱི་ཚོགས་༎
མ་མོ་མཁའ་འགྲོ་གདུག་པའི་ཚོགས་༎
གཙང་རིས་མགོན་པོ་ལྷ་ཡི་ཚོགས་༎
རྒྱལ་པོ་སྡེ་བཞི་འཁོར་དང་བཅས་༎
ཤ་ཟ་རྔམ་འཇིགས་སྲོག་ལེན་ཚོགས་༎
ང་ཡི་འཁོར་དུ་འདུས་པ་རྣམས་༎
བཀའ་ཡི་གསང་རྒྱུད་སྤུ་གྲི་འདི་༎
བསྟན་པ་རིན་ཆེན་གཏེར་གྱི་མཆོག་། དྲག་སྔགས
དགུ་ཐོག་སྦབ་ཆེན་དུག་། མེ་དབལ་སྤུ་གྲི
མཚོན་ཆ་དབལ་༎ དུག་གི་སྤུ་གྲི་གསང་རྒྱུད་འདི་༎
དོན་གྱི་ངོ་བོ་མ་ནོར་གཏད་༎
དུག་ཆེན་བྱ་བར་གང་གསུང་བ་༎
དྲག་སྔགས་དབལ་གྱི་ནུས་པ་ཡིས་༎
ལོག་པའི་བློ་ཅན་ཕུང་བྱེད་པའོ་༎
སྤུ་གྲི་ཞེས་བྱ་གང་གསུངས་པ་༎
དྲག་པོ་སོ་ཡི་ངར་མཆོག་གིས་༎
གང་ཡང་གདུག་མེད་མྱུར་དུ་གཅོད་༎
གསང་བ་ཞེས་སུ་གང་གསུངས་པ་༎
བཛྲ་ནི་ལ་།
བློ་དམན་རྨོངས་པས་རྟོགས་པ་དཀའ་༎
སྤྱད་ན་རང་ཉིད་ཕུར་བར་འགྱུར་༎
རྒྱུད་ཅེས་བྱ་བར་གང་གསུངས་པ་༎
ལྷ་དང་སྔགས་བདག་ཏིང་འཛིན་དང་༌༎
དམ་རྫས་མཆོད་པ་རྒྱན་དང་གནས་༎
ལྟ་བ་དམ་ཚིག་དབང་གསུམ་དང་༌༎
བསྙེན་བསྒྲུབ་སྔགས་ཀྱི་རིམ་པ་དང་༌༎
མུ་ལ་བིག་ནན་ཕག་ཐུམ་རིལ་ཁྲིལ་ཡ་དབང་པོ་ཐུམ་རིལ་ཐམ་།
ཐུན་དང་འཁོར་ལོ་ལིང་ག་དང་༌༎
དམོད་པ་གདབ་པའི་དྲག་སྔགས་དང་༌༎
ལས་ཀྱི་རིམ་པ་མ་ལུས་ཀུན་༎
རྒྱས་ཤིང་འདུས་ནས་འབྲལ་བའོ་༎
དེ་ཕྱིར་མཚན་གྱི་ངེས་ཚིག་ལྡན་༎
དོན་འདི་མ་ནོར་ཁྱེད་ལ་གཏད་༎
རིག་པ་སེམས་ཀྱི་རྩལ་གྱིས་ལོང་༌༎
ཆགས་པ་ཆེན་པོའི་བརྡ་ཡིས་བཟུང་༌༎
སྙིང་ལ་གབ་ཅིང་སྦ་བར་གྱིས་༎
ཨེ་མ་གསང་བའི་རྒྱུད་འདི་ཡང་༌༎
བརྣག་པ་ལས་ཐབས་དྲག་པོ་རྣམས་༎
འདི་འདུས་རིན་ཆེན་གཏེར་མཆོག་ཡིན་༎
ཀུན་གྱི་ཐུན་མོང་མ་ཡིན་གསང་༌༎
ནུས་པ་དཔག་མེད་བརྗོད་ལས་འདས་༎
དེ་ཕྱིར་གསང་རྒྱུད་སྤུ་གྲི་འདི་༎
དམོད་པ་ལས་ཀྱི་འབྲུ་རྒོད་རྣམས་༎
ང་ཡི་ཐུགས་ཀྱི་ཀློང་ནས་བྱུང་༌༎
འདི་ལ་རྫུ་འཕྲུལ་སྟོབས་ཡོད་ཀྱིས་༎
ཕྱི་རབས་རྣལ་འབྱོར་རིགས་ཆེན་རྣམས་༎
རྒྱུད་འདི་རྩེ་གཅིག་ལེན་འཆང་ན་༎
གསང་བའི་བདག་པོ་རྡོ་རྗེ་ཅན་༎
གསད་བསྲུང་དབབ་གཅད་དོན་བཞི་རྫོགས་༎
ང་ཡི་ཐུགས་ཀྱི་སྲས་སུ་དགོངས་༎
འཁོར་དུ་འདུས་པའི་ཚོགས་རྣམས་ཀྱིས་༎
སྲས་དང་སྤུན་བསྒོམ་བྱིན་གྱིས་བརློབ་༎
སྔགས་བདག་ཉིད་ཀྱིང་བསྲུང་ཞིང་འཁུར་༎
འདི་འཆང་ཡོན་ཏན་༄༅༎
དཔག་མེད་དོ་༎
བློ་དམན་བགྲོད་མེད་རྨོངས་ལ་མེད་༎
མི་མོས་སྨད་པའི་སྐྱོན་རྣམས་ཀྱང་༌༎
གསང་བདག་ངས་ཀྱང་བརྗོད་དུ་མེད་༎
ཐབས་རྣམས་ལྡན་དང་མི་ལྡན་པས་༎
རྩིབས་ལ་སྤུ་གྲི་ཚན་རེ་གནས་༎
བྱ་བ་ཀུན་འགྲུབ་བརླག་པར་འགྱུར་༎
དེ་ཕྱིར་ཡུན་རིང་གཏེར་དུ་འགྱུར་༎
མྱུར་དུ་འདོད་ན་ཚི་ཆད་འགྱུར་༎
ཡུན་དུ་བསྒྲུབས་ན་སླུ་བ་མེད་༎
དྲག་སྔགས་རྣོལ་དབལ་གང་ཆེན་རྣམས་༎
ར་ཆོད་བྱས་ན་རང་གཅོད་བརླག་། བག་དང་ལྡན་ཞིང་ཉིད་ལས་བགྲོས་༎
འདི་བཤད་དགུ་ཐོག་རྦབ་ཆེན་བཞིན་༎
གང་ལ་ཕོག་ཀྱང་འཇོམས་པར་བྱེད་༎
གླུ་བ་མེད་པའི་ལས་ཡིན་ཏེ་༎
གཟུ་ལུམ་ར་ཆོད་ཕུང་བའི་རྒྱུ་༎
བཀའ་གསང་ཐོབ་ན་རེན་ཆེན་གཏེར་༎
མེ་ལྕེ་མཚོན་ཆ་དགུ་ཐོགས་ཀྱིས་༎
ལྟ་དེ་དྲོད་ལྡན་མཚོན་ཆའི་མཆོག་། འདི་བྱུང
དུས་ན་བསྟན་པ་འཇིག་། དེ་ཚེ་སྔགས་རྒོད
ནུས་པ་འབྱུང་༌༎ གང་ལ་རྒྱབ་ཀྱང་འཆོར་མི་སྲིད་༎
སྒྲོལ་གིང་རྡོ་རྗེ་ནག་པོ་ཡིས་༎
མཐར་ཐུག་གནད་ཀྱི་གསང་རྒྱུད་ཡིན་༎
ནུས་པ་རང་དབང་མེད་པར་འབྱུང་༌༎
གང་བརྩམས་ལས་ལ་ཐོགས་མེད་འགྲུབ་༎
དམ་ཚིག་ལྡན་ཞིང་ལྟ་བ་རྟོགས་༎
གྲི་ཐོད་ཞབས་མ་རེ་བས་དྲིལ་༎
དབང་བགྲོད་སྡིག་པའི་ཕྱོགས་ཙམ་སྤང་༌༎
མཆོག་ཏུ་སློབ་དཔོན་མཉེས་པ་གཅེས་༎
དམོད་པའི་དྲག་སྔགས་འདི་ལྟ་སྟེ་༎
དེ་ལྡན་ནུས་པ་ཐོགས་མེད་དོ་༎
གསང་རྒྱུད་དུག་གི་སྤུ་གྲིར་བཤད་༎
དེ་ནས་གསང་བའི་བདག་པོ་རྡོ་རྗེ་སྙིང་པོས
གསུངས་པ་ལ་ཐམས་ཅད་ཡི་རངས་ཏེ་མངོན་པར
བསྟོད་དོ་༎ དུག་གི་སྤུ་གྲི་གསང་བའི་རྒྱུད་ལས་།
གཏད་ཅིང་གདམས་པའི་ལེའུ་སྟེ་བཅུ་གསུམ་པའོ་༎
༎ དཔལ་མགོན་པོ་ནག་པོ་དུག་གི་སྤུ་གྲི

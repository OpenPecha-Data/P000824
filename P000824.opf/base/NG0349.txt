༄༅༎ རྒྱ་གར་སྐད་དུ་།
ཀརྨ་མ་ཧ་ཀ་ལ་ཁྲ་དྲ་ཏནྟྲ་།
བོད་སྐད་དུ་།
ནག་པོ་ཆེན་པོ་ལས་མགོན་བྱ་རོག་གདོང་གི་རྒྱུད་།
དཔལ་ཁྲག་འཐུང་ནག་པོ་ལ་ཕྱག་འཚལ་ལོ་༎
འདི་སྐད་བདག་གིས་ཐོས་པ་དུས་གཅིག་ན་།
དུར་ཁྲོད་ཆེན་པོ་བསིལ་བའི་ཚལ་ན་།
བཅོམ་ལྡན་འདས་རྒྱལ་པོ་ཆེན་པོ་བཞི་ལ་ཆོས་སྟོན་པའི་ཚེ་།
རྒྱལ་པོ་ཆེན་པོ་རྣམ་ཐོས་ཀྱི་བུ་ཉིད་མ
ཧ་ཀ་ལ་བྱ་རོག་གདོང་ཅན་དུ་སྤྲུལ་ནས
། བཅོམ་ལྡན་འདས་ལ་འདི་སྐད་ཅེས་གསོལ་ཏོ་༎
དུས་ངན་བསྟན་པ་འབྱུང་བའི་ཚེ་༎
སངས་རྒྱས་བསྟན་པ་འཇིག་པར་འགྱུར་༎
མ་ཧ་ཀ་ལ་ནག་པོ་ཆེ་༎
དེ་ཡིས་བསྟན་པ་སྲུང་བར་བྱེད་༎
ལྷ་ཆེན་དཔལ་འབར་ཁྲོས་པ་ཡི་༎
ཐུགས་མགོན་ནག་པོ་ཆེན་པོ་སྟེ་༎
དེ་ཡི་ལས་མགོན་བྱ་རོག་གདོང་༌༎
ང་ཡིས་སངས་རྒྱས་བསྟན་པ་བསྲུང་༌༎
ཞེས་གསོལ་པ་དང་༌།
བཅོམ་ལྡན་འདས་ཀྱིས་བཀའ་སྩལ་པ་།
རྣམ་བཞིའི་འཁོར་རྣམས་བསྲུང་བ་དང་༌༎
དཀོན་མཆོག་དབུ་༄༅༎
འཕང་བསྟོད་པར་གྱིས་༎
སྔགས་འཆང་བསྟན་པ་ཁྱོད་ཀྱིས་སྲུངས་༎
ལས་ཀྱི་མགོན་པོ་བྱ་རོག་གདོང་༌༎
དུས་ངན་རྩོད་པ་དར་བའི་ཚེ་༎
སངས་རྒྱས་བསྟན་པ་རང་གིས་འཇིག་། དེ་དུས་ཁྱོད་ཀྱི་ལས་སྒྲུབས་ཤིག་། ཅེས་སྩལ་ཏོ་༎
བྱ་རོག་གདོང་གིས་སླར་ཞུས་པ་།
ང་ཡི་ལས་མཁན་དམར་མོ་རྩ་འཇིབ་ཁྲག་འཇིབ་མ་༎
འདི་ཡིས་ང་ཡི་ལས་རྣམས་སྒྲུབ་༎
འཇིགས་བྱེད་དཔའ་བོའི་བཀའ་ལས་ཉན་༎
ཅེས་གསོལ་ཏོ་༎
ལས་ཀྱི་མགོན་པོ་བྱ་རོག་གདོང་གིས་སླར་བཅོམ་ལྡན་འདས་ལ་ཞུས་པ་།
ང་ཡི་ལས་རྣམས་མཚོན་ཆ་འདྲ་༎
ཞེས་གསུངས་སོ་༎
ལས་ཀྱི་མགོན་པོ་བྱ་རོག་གདོང་གི་རྒྱུད་ལས་གླེང་གཞིའི་ལེའུ་དང་པོའོ་༎།
། དེ་ནས་བསྒྲུབ་བསྙེན་ལས་ཀྱི་རིམ་པ་ཡང་༌།
གསད་དང་བཟློག་དང་གནན་པ་དང་༌༎
བསྲེག་དང་གཏོར་མ་ཏིང་ངེ་འཛིན་༎
གནད་ལ་དབབ་དང་གཟིར་བ་དང་༌༎
ལྟས་ངན་ཆོ་འཕྲུལ་ཚ་བའི་རིམས་༎
ཡུམ་གྱིས་གསད་དང་བ་ལིམ་བཞིས་གསད་དང་༌༎
ཕྱི་ནང་གསང་བའི་རྟེན་བཅའོ་༎
གའུ་ཐོད་པའི་གཞལ་ཡས་ཁང་༌༎
དེ་ལྟར་རྡོ་རྗེ་འཆང་ལ་སྨྲས་སོ་༎
ལས་ཀྱི་མགོན་པོ་བྱ་རོག་གདོང་གི་རྒྱུད་ལས
ལེའུ་གཉིས་པའོ་༎ ༎ དེ་ནས་བསྙེན་པའི་རིམ
པ་ཡང་༌༎ དུར་ཁྲོད་ས་ནག་བླངས་ནས་ནི་༎
རོལ་ཆ་སྣ་ཚོགས་དཀྲོལ་ནས་ནི་༎
དེ་ལ་མནྡལ་བྱ་བར་གསུངས་༎
གྲུ་གསུམ་ནག་པོ་ཁ་ཁྱེར་ཅན་༎
ཁྱི་མོ་ནག་མོའི་གཡང་གཞི་དགྲམ་པར་བྱ་༎
དེ་སྟེང་བུ་མོ་གཙང་མའི་ཀ་པ་ལ་༎
དེ་སྟེང་གའུ་ཁ་སྦྱོར་ནང་༌༎
གྲི་རྒོད་སྙིང་ལ་འབེན་བྱ་ལ་༎
དེ་སྟེང་གྲི་གུག་གཞག་པར་བྱ་༎
སྟེང་ནས་དར་ནག་གུར་ཡང་ཕུབ་༎
ཕྱི་ནང་གསང་བའི་རྟེན་གཟུག་ལ་༎
ཤ་ཁྲག་སྣ་ཚོགས་གཏོར་མ་བཤམ་༎
ཧུམ་༎
ལས་ཀྱི་མགོན་པོ་ནག་པོ་ནི་༎
ཡན་ལག་ཐུང་ཞིང་གེལ་པ་ཡི་༎
ཁྲོས་པའི་མདོག་ཅན་བྱ་རོག་གདོང་༌༎
གཡས་ཀྱིས་གྲི་གུག་ནག་པོ་ཐོགས་༎
གཡོན་པ་བྷན་དམར་ཁྲག་གིས་བཀང་༌༎
ཨོམ་མ་ཧ་ཀ་ལ་གྷུ་ནི་ཧྲི་ད་ཧུམ་ཕཏ་།
བསྙེན་པ་གྲངས་ལ་ཐེམ་པར་བསྐྱལ་༎
བསྟོད་པ་གཏང་ཞིང་མཆོད་པར་བྱ་༎
ལས་ཀྱི་མགོན་པོ་བྱ་རོག་གདོང་གི་རྒྱུད་ལས་ལེའུ་གསུམ་པའོ་༎།
། དེ་ནས་གཏོར་མ་བྱ་བ་ནི་།
ཤ་སྣ་ཚོགས་པའི་གཏོར་མ་ཤར་དུ་དགོད་༎
ཁྲག་སྣ་ཚོགས་པའི་གཏོར་མ་ལྷོ་རུ་དགོད་༎
སྙིང་སྣ་ཚོགས་པའི་གཏོར་མ་ནུབ་ཏུ་གཞག་།
རུས་སྣ་ཚོགས་པའི་གཏོར་མ་བྱང་དུ་གཞག་།
དེ་ལ་དམིགས་པ་བྱིན་གྱིས་བརླབ་༎
ཨོམ་ཨཧཧུམ་།
སྦྱང་དང་སྤེལ་དང་བདུད་རྩིར་བསྒྱུར་༎
ཨོམ་མ་ཧ་ཀ་ལ་བཛྲ་།
གྷུ་ན་ཧྲྀ་དང་༌།
གྲྀཧྣ་གྲྀཧྣ་ཧ་ན་ཧ་ན་།
ད་ཧ་ད་ཧ་།
པ་ཙ་པ་ཙ་།
མ་ར་ཡ་མ་ར་ཡ་།
ཆེ་གེ་མོའི་མང་ས་།
རཀྟ་ཙིཏྟ་གོ་རོ་ཙ་ན་།
བ་སུ་ཏ་ཁ་ཁ་ཁ་ཧི་ཁ་ཧི་།
ཞེས་དབུལ་བར་བྱའོ་། ལས་ཀྱི་མགོན་པོ་བྱ་རོག་གདོང་གི་རྒྱུད་ལས་ལེའུ་བཞི་པའོ་༎།
། ཕྱི་ནང་གསང་བའི་རྟེན་རྣམས་ནི་༎
ཕྱི་སྲོག་ལུག་ནག་གཡག་ནག་ལ་༎
སྙིང་པོ་༄༅༎
བྲིས་ལ་རྟེན་དུ་གཟུང་༌༎
ནང་གི་རྟེན་ནི་མདའ་དང་དར་ནག་གསོབ་༎
སྙིང་པོ་སྔགས་དང་བཅས་པར་བཅིངས་༎
གསང་བའི་རྟེན་ནི་གྲི་རྒོད་དུ་༎
གཡུལ་དུ་ཤི་བའི་སྙིང་ནང་དུ་༎
སྲོག་གི་འཁོར་ལོ་བྲིས་བྱས་ལ་༎
དར་ནག་གྲིལ་ལ་ལུས་ལ་བཅིངས་༎
དེ་ཡིས་ལུས་དང་གྲིབ་མར་འགྱུར་།
ལས་ཀྱི་མགོན་པོ་བྱ་རོག་གདོང་གི་རྒྱུད་ལས
ལེའུ་ལྔ་པའོ་༎ ༎ དེ་ནས་གསད་པར་བྱ
བ་ནི་༎ ཚ་བ་གསུམ་དང་ནིམ་པ་ཁྲག
། ཡུངས་ཀར་ཡུངས་ནག་དུག་དང་ཁྲག་། སྐེ
ཚེ་བ་ཡི་རྫས་དང་ཕུུ་བརྒོད་རྣམས་༎
སྐྱེར་པའི་ཤིང་ལ་མེ་སྤར་ནས་༎
ལས་ཀྱི་མགོན་པོའི་གསད་པ་བྱ་༎
ཏིང་ངེ་འཛིན་དང་གཏོར་མ་ཡང་༌༎
རྣལ་འབྱོར་པ་ཡིས་རབ་ཏུ་འབད་༎
ཡུགས་སའི་ཁྱིམ་ནས་མེ་བླངས་ལ་༎
སྔགས་འདི་བཟླས་པས་བསྲེག་པར་བྱ་༎
ཨོམ་མ་ཧ་ཀ་ལ་གྷུ་ན་ཧྲི་ད་ཧུམ་ཕཏ་།
གྲྀཧྣ་གྲྀཧྣ་།
ཧ་ན་ཧ་ན་།
ད་ཧ་ད་ཧ་།
པ་ཙ་པ་ཙ་།
མ་ར་ཡ་མ་ར་ཡ་།
ཆེ་གེ་མོ་དོམ་དྲ་རྨི་དང་ཀུ་རུ་ཧུམ་ཕཏ་།
ཅེས་པས་བསྲེག་པར་བྱའོ་༎
ལས་ཀྱི་མགོན་པོ་བྱ་རོག་གི་རྒྱུད་ལས་ལེའུ་དྲུག་པའོ་༎།
། ཧུམ་ལས་ཀྱི་མགོན་པོ་བྱ་རོག་གདོང་༌༎
གྲི་གུག་ཐོད་ཁྲག་ལག་ཏུ་ཐོགས་༎
དམིགས་པའི་ནང་ཁྲོལ་འདྲད་ཅིང་ཟ་༎
དེ་ཡི་རྒྱུ་མ་འདྲེན་པར་བྱེད་༎
རྐང་དང་རུས་པ་སྟོབ་ཅིང་འཆའ་༎
ཡུམ་ནི་གསོད་བྱེད་ཁྲག་འཇིབ་མ་༎
ཕྱག་བཞིས་རྐང་དང་སྙིང་དང་ཁྲག་། མ་མོ་རྣམས་ཀྱིས་ཤ་ལ་རོལ་༎
དུར་ཁྲོད་ཆེ་སྦྱར་ལེན་འདུ་རྣམས་༎
དབང་པོ་རྣམས་དང་ནང་ཁྲོལ་འདྲེན་༎
འབྱུང་པོ་རྣམས་ཀྱིས་ཤ་ལ་སྤྱོད་༎
མཆོད་པ་བསྟོད་པ་སྔགས་རྣམས་དྲང་༌༎
ལས་ཀྱི་མགོན་པོ་བྱ་རོག་གདོང་གི་རྒྱུད་ལས་ལེའུུ་བདུན་པའོ་༎།
། དེ་ནས་ངག་ནི་མནན་པ་ནི་༎
ས་ནག་དུར་ཁྲོད་སོལ་བ་ལ་༎
དུག་དང་ཁྲག་གིས་བྱུག་པར་བྱ་༎
མར་ནག་བྱུག་ལ་འབི་འབི་བྱ་༎
སྐོལ་ཕོར་ནང་དུ་བཅུག་ནས་ནི་༎
མ་ཕྱུང་སྐྱེར་པའི་ཕུར་པས་ནི་༎
བུམ་པ་སླེབས་པར་ཕུག་བྱས་ན་༎
དེ་ཁུང་ལིངྒ་གཞུག་པར་བྱ་༎
ཨོམ་མ་ཧ་ཀ་ལ་དོམ་དྲ་དྲག་ཤ་། ཀིང་ཀ་ར་།
སྟམ་བ་ལམ་ཀུ་རུ་ལམ་།
རྒྱུག་རྒྱུག་། བྲེང་བྲེང་༌།
ཐུམ་ཐུམ་།
བྷྱོ་བྷྱོ་།
ཁྲག་ལ་ལྕིབ་ལྕིབ་།
ཆོད་ཆོད་།
ཐུམ་ཐུམ་སྟྭམྦྷ་ནན་།
ལས་ཀྱི་མགོན་པོ་བྱ་རོག་གདོང་གི་རྒྱུད་ལས
ལེའུ་བརྒྱད་པའོ་༎ ༎ ཨོམ་མ་ཧ་ཀ་ལ
གྲྀཧྣ་གྲྀཧྣ་ཆེ་གེ་མོའི་མང་ས་ལ་ཁ་ཁ
ཁ་ཧི་ཁ་ཧི་།
ཨོམ་མ་ཧ་ཀ་ལ་ཧ་ན་ཧ་ན་ཆེ
གེ་མོའི་རཀྟ་ལ་ཁ་ཁ་ཁ་ཧི་ཁ་ཧི
། ཨོམ་མ་ཧ་ཀ་ལ་ད་ཧ་ད་ཧ
ཆེ་གེ་མོའི་ཙིཏྟ་ལ་ཁ་ཁ་ཁ་ཧི་ཁ
། ཧི་། ཨོམ་མ་ཧ་ཀ་ལ་པ་ཙ
པ་ཙ་ཆེ་གེ་མོའི་ཀོ་རོ་ཙ་ན་ལ
ཁ་ཁ་ཁ་ཧི་ཁ་ཧི་།
ཨོམ་མ་ཧ་ཀ་ལ་མ་ར་ཡ་ཆེ་གེ
མོའི་བ་སུ་ཏ་ལ་ཁ་ཁ་ཁ་ཧི་ཁ
ཧི་། ལས་ཀྱི་མགོན་པོ་བྱ་རོག་གདོང་གི་རྒྱུད་ལས་ལེའུུ་དགུ་པའོ་༎།
། དེ་ནས་ཟློག་པར་འདོད་གྱུར་ན་༎
དུག་དང་ཁྲག་དང་སྐེ་ཚེ་དང་༌།
ཡུངས་ཀར་ཉུང་ནག་བྲ་བོ་དང་༌༎
སྲན་མ་ཤ་ནི་གཏོར་ཆེན་བྱ་༎
ལས་མཁན་ཡབ་ཡུམ་ཁ་སྦྱར་ནས་༎
དམ་ཚིག་མགོན་པོ་༄༅༎
བསྐྱེད་ནས་ནི་༎
ཡེ་ཤེས་མགོན་པོ་བསྟིམ་པར་བྱ་༎
འཇིག་རྟེན་མགོན་པོ་མཆོད་པར་བྱ་༎
ལས་ཀྱི་མགོན་པོ་རྦད་པར་བྱ་༎
མ་ཧ་ཀ་ལ་དྲག་ཤ་། དོམ་ཏྲ་ཏྲག་ལིང་༌།
མ་མ་ལིང་ལིང་༌།
ལྕིབ་ལྕིབ་།
ཆོད་ཆོད་།
ཐུམ་ཐུམ་མ་ར་ཡ་བཟློག་། གཙུར་ཏོར་འོག་ཏུ་སྦ་།
ལས་ཀྱི་མགོན་པོ་བྱ་རོག་གདོང་གི་རྒྱུད་ལས
ལེའུ་བཅུ་པའོ་༎ ༎ དེ་ནས་ལས་བྱེད་མ
འདོད་ན་༎ རང་ཉིད་དམ་ཚིག་མགོན་པོར་བསྒོམ་༎
ཡེ་ཤེས་མགོན་པོ་སྤྱན་དྲངས་ལ་༎
འཇིག་རྟེན་མགོན་ལ་བ་ལིམ་འབུལ་༎
ལས་ཀྱི་མགོན་པོ་དཀྲུག་པར་བྱ་༎
ཕཏ་ཧུམ་ཏ་ཧྲི་ན་གྷུ་ལ་ཀ་ཧ་མ་ཨོམ་།
དྲག་ཤད་མ་མ་ལྕིབ་ལྕིབ་ཆོད་ཆོད་ཐུམ་ཐུམ་གིང་ཀ་ར་༎
ཐུན་རྫས་མགོན་པོའི་གཟུགས་ལ་བརྡེག་ཅིང་ལིངྒ་ལ་བྲབ་པོ་༎
ཡུལ་ལ་རྦད་དོ་༎
དེས་རང་དབང་མེད་པར་ལས་བྱེད་དོ་༎
ལས་ཀྱི་མགོན་པོ་བྱ་རོག་གདོང་གི་རྒྱུད་ལས་ལེའུ་བཅུ་གཅིག་པའོ་༎།
། དེ་ནས་ཐུན་གྱི་བསྒྲུབ་པ་ཡང་༌༎
ཡུངས་ཀར་ཉུང་ནག་དུདང་ཁྲག་། ལུག་ནག་སྙིང་དང་གཡག་ནག་སྙིང་༌༎
ཕོ་རོག་མི་ཕོའི་སྙིང་དག་དང་༌༎
ཁྲག་སྐམ་བྲེ་གང་གཡག་རུར་བླུག་། ཡང་ན་སུ་བྷི་ནང་དག་ཏུ་༎
རབས་ཆད་ཕོ་མོའི་ཐོད་ནང་དུ་༎
སེར་བའི་ཐུན་རྣམས་སྦྲེང་བར་བྱ་༎
ཡུལ་མི་སྲོག་དང་ཡུལ་སྲུང་མི་༎
ཐུན་གྱི་ནང་དུ་བཅུག་པར་བྱ་༎
རང་ཉིད་ཡེ་ཤེས་མགོན་པོར་བསྐྱེད་༎
འཇིག་རྟེན་མགོན་པོ་རྣམས་།
ལྷ་མ་སྲིན་སྡེ་བརྒྱད་སྟེ་༎
གསེར་གྱི་རི་བདུན་ནས་།
གསེར་གྱི་ཟོར་བ་ཐོགས་༎
མེ་ཏོག་འཇོམས་པར་བྱེད་།
ཨོམ་མ་ཧ་ཀ་ལ་དོམ་ཏྲ་ཏྲག་ཤད་།
བདུད་ཁྲོམ་།
མ་ཧ་ལ་སེར་ཕྲེམ་།
ཤུན་ཏིང་སྨིན་ཕྲོམ་།
ཤར་ཤར་དྲག་ཏུ་ཕོག་། ནལ་ནལ་ཆེམ་ཆེམ་།
ཕྲོམ་ཕྲོམ་།
ཤར་ཤར་ནག་ནག་བདུད་ཕྲོམ་གྷུ་ན་ཧྲི་ད་ཏྲག་ཤད་།
ལིང་ལིང་འུར་འུར་།
ལྷོགས་ལྷོགས་།
འཁུག་མ་ལམ་།
ཕུ་ཕུ་ན་ག་བུར་ཐུམས་།
ཆེམ་ཆེམ་ཕྲོམ་ནལ་ཕྲོམ་ནལ་།
སརྦ་ཤ་ཏྲུམ་ཨ་མུ་ཀའི་ལོ་ཏོག་སྣ་ཚོགས
མ་ཧ་ཀ་ལ་དུ་པེ་ཤ་ཤ་ཤུ་ཤུ
གིང་ཀ་ར་། མ་རུ་ཙེ་མར་གུ་ལམ་།
ཕྲོམ་ཕྲོམ་།
ན་ག་ཤུ་བོ་ཧོ་ལམ་།
མ་མ་རག་མོ་ཛ་ཛ་ཕོབ་།
ཅེས་རྟགས་ལ་ཐུག་གི་བར་དུ་བཟླས་སོ་༎
གཟའ་བདུད་ར་ཧུ་ལ་དང་སྦྱར་རོ་༎
ཐུན་འོད་འབྱུང་གློག་གིས་བར་སྣང་ཁེངས་།
འབྲུག་གིས་ས་གཞི་གཡོས་།
ཐུན་ལ་སེར་བ་དངོས་སུ་འོང་༌།
ལས་ཀྱི་མགོན་པོ་བྱ་རོག་གདོང་གི་རྒྱུད་ལས
ལེའུ་བཅུ་གཉིས་པའོ་༎ ༎ ཡེ་ཤེས་མགོན་པོ
ནི་ས་བཅུའི་བྱང་ཆུབ་སེམས་དཔའོ་༎
འཇིག་རྟེན་མགོན་པོ་ནི་ལྷ་མ་སྲིན་སྡེ་བརྒྱད་དོ་༎
ལས་ཀྱི་མགོན་པོ་ནི་བྱ་རོག་གདོང་ཅན་ཡིན་༎
མ་མོ་རྩ་སྲོག་ཁྲག་འཇིབ་མས་ལས་བྱེད་དོ་༎
ཆོས་འཁོར་བསྲུང་ན་ཁོ་ལ་གཉེར་གཏད་དོ་༎
ནོར་བསྲུང་ན་རྟེན་གསུམ་རྟག་ཏུ་བཅད་།
གང་འདོད་རྦོད་ན་གསང་རྟེན་ལུས་ལ་འཆང་༌།
མི་སྙིང་བསྒུལ་ན་གཏོར་མ་དུས་གསུམ་གཏང་༌།
དངོས་གྲུབ་འདོད་ན་མཆོད་པ་རྟག་ཏུ་འབར་རོ་༎
དང་པོ་བསྙེན་པའི་ལས་ནི་ཤིན་ཏུ་༄༅༎
གཅེས་༎
བྱ་ནག་མི་ནག་གཡག་ནག་དང་༌༎
མ་མོ་གླུ་ལེན་གར་བྱེད་དང་༌༎
རྩམ་ཙམ་རང་ཡང་ལྔ་དང་ཤྭ་འུད་དང་༌༎
གྲངས་དང་སེར་བ་དངོས་སུ་འབྱུང་༌༎
ཐོག་དང་འུར་སྒྲ་ཆེན་པོ་དང་༌༎
དར་ནག་ཐོགས་དང་དུང་དཀར་འབུད་༎
ལྕེ་ལ་མེ་ཏོག་སྐྱེས་པ་དང་༌༎
རྒྱལ་པོའི་ཚུལ་དུ་དབང་བསྐུར་བའོ་༎
ལུང་བསྟན་འབྱུང་དང་སྐད་སྙན་འབོད་༎
རྨི་ལྟས་གསལ་བོར་སྟོན་པ་ནི་༎
ལས་མགོན་བྱ་རོག་གདོང་གི་ལྟས་༎
དངོས་སུ་བྱུང་ན་མ་མོའི་རྟགས་༎
དེས་ལས་གང་ཡང་ཐོགས་པ་མེད་དོ་༎
ལས་ཀྱི་མགོན་པོ་བྱ་རོག་གདོང་གི་རྒྱུད་ལས་ལེའུ་བཅུ་གསུམ་པའོ་༎།
། མཛེ་ཐོད་སྐྱ་བོ་ཤ་མེད་ལ་༎
ལས་ཀྱི་མགོན་པོ་ཡབ་ཡུམ་སྦྱར་༎
དུག་དང་ཚ་བ་སྐེ་ཚེ་དང་༌༎
ཉ་སྦྲུལ་སྦལ་པ་ལྕོང་མོའི་ཤ་། ལིངྒ་གཏུབ་ནས་སྦལ་པའི་གཟུགས་༎
འོ་མ་མར་དང་སྦྲང་རྩིས་མཆོད་༎
ཨོམ་མ་ཧ་ཀ་ལ་ཡ་།
ན་ག་མ་ར་ན་ཏྲག་ཤད་།
ཐུམ་ཐུམ་ཆོད་ཆོད་།
རྩ་ཁྲོལ་ན་ག་གུང་ལིང་ལིང་༌།
འཇིབ་འཇིབ་།
ཏྲག་རག་ཤ་མ་ར་ཡ་ན་ག་རྩད་ནས་ཆོད་།
ཏྲག་ཤད་ཆེ་གེ་མོའི་ཙིཏྟ་ཧུར་ཐུམ་རྦད་སོད་།
ཅེས་ཐུན་དུ་བྲབ་བོ་༎
བསྐྱེད་ཅིང་བསྟིམ་པ་དང་༌།
མཆོད་ཅིང་བཅིང་པའོ་༎
ལས་ཀྱི་མགོན་པོ་བྱ་རོག་གདོང་གི་རྒྱུད་ལས
ལེའུ་བཅུ་བཞི་པའོ་༎ ༎ འབྲས་དང་ཞོ་དང
འོ་མ་དང་༌། ཏིལ་དང་ཁྲེ་དང་སྲན་མའི་ཆན་༎
དེ་ལ་གཏོར་ཆེན་རབ་ཏུ་བྱ་༎
ཆང་གིས་བཀང་ལ་མར་མེ་བལྟམ་༎
རོལ་ཆ་དཀྲོལ་ཞིང་དུང་ཡང་འབུད་༎
དགེ་འདུན་རྣམས་ཀྱིས་སྣ་དྲངས་ལ་༎
དམོད་དང་བཅོལ་བའི་ལས་རྣམས་ལ་༎
བསྐོར་བ་བྱ་ཞིང་ལས་མགོན་རྦད་༎
ཡུལ་ཁམས་བསྐོར་ཞིང་གཙང་སར་སྐྱོལ་༎
རིམས་དང་འཁྲུག་པ་ཞི་བར་འགྱུར་༎
ལས་ཀྱི་མགོན་པོ་བྱ་རོག་གདོང་དེ་།
རྒྱལ་པོ་རྣམ་ཐོས་ཀྱི་ཐུགས་ཀར་ཐིམ་མོ་༎
རྣམ་ཐོས་སྲས་ཀྱིས་སླར་བཅོམ་ལྡན་འདས་ལ་གསོལ་པ་།
ལྔ་བརྒྱ་དུས་ཀྱི་སྙིགས་མའི་ཚེ་༎
དགེ་འདུན་མི་བཙུན་ཆོས་མི་དར་༎
དུས་ངན་སྡེ་འཁྲུགས་མཚོན་གྱིས་གསོད་༎
སེར་ཆགས་རྣམས་ནི་མཚོན་གྱིས་གསོད་༎
སྐྱེ་བོ་རྣམས་ནི་དུག་གིས་གསོད་༎
གསང་སྔགས་རྒྱུད་སྡེ་ནུབ་ནས་ནི་༎
མུ་སྟེགས་ལོག་ཆོས་དར་བའི་དུས་༎
དེ་དུས་བསྟན་པ་འདི་ཡིས་སྲུང་༌༎
ཞེས་གསོལ་ཏོ་༎
བཅོམ་ལྡན་འདས་ཀྱིས་བཀའ་སྩལ་པ་།
རྣམ་ཐོས་ཀྱི་བུ་གནོད་སྦྱིན་གདུག་པ་ཅན་།
ངའི་འཁོར་རྣམ་བཞི་ཁྱོད་ཀྱིས་སྐྱོངས་ཤིག་། དགེ་བདུན་གྱི་བསྟན་པ་ཁྱོད་ལ་གཏད་དོ་༎
བྱ་རོག་གདོང་ཅན་ཁྱོད་ཀྱིས་ཟུང་༌༎
སྦས་པ་ཡུམ་གྱིས་རྒྱུན་དུ་ཟུང་༌༎
གསང་བར་སྦས་སོ་རྒྱུན་དུ་ཟུང་༌༎
བཅོམ་ལྡན་འདས་ཀྱིས་དེ་སྐད་ཅེས་གསུངས་པ་ལ་རྒྱལ་པོ་རྣམ་ཐོས་རྗེས་སུ་ཡི་རང་ངོ་༌༎
ལས་ཀྱི་མགོན་པོ་བྱ་རོག་གདོང་གི་རྒྱུད་ལས་།
ཡོངས་སུ་བཟུང་བའི་ལེའུ་སྟེ་བཅོ་ལྔ་པའོ་༎།
། ལས་ཀྱི་མགོན་པོ་བྱ་རོག་གདོང་གི་རྒྱུད་རྫོགས་སོ་༎

ཁོང་ན་གནས་པའི་ཡང་ཁོང་དུ་༎
སྦས་པས་བམ་གྱི་ཁ་བཞིན་ནོ་༎
ཐམས་ཅད་ལ་ཡང་མེ་ལོང་བཞིན་༎
བལྟས་ཀྱང་གཟུགས་བརྙན་སྣང་མི་འགྱུར་༎
ཡེ་ཤེས་འཕྲུལ་གྱི་གསང་ཚིག་ནི་༎
འབྱེད་པར་བྱེད་པའི་ཐ་རམ་འདྲ་༎
ཡིད་བཞིན་རིན་ཆེན་ལྷུན་གྱིས་གྲུབ་༎
ཅེས་གསུངས་སོ་༎
དེ་ནས་ཡང་འདི་སྐད་ཅེས་བཀའ་སྩལ་ཏོ་༎
ང་ཡི་སྟོན་པ་རྣམས་ཀྱིས་༎
བསྟན་པ་ཡོངས་སུ་རྒྱས་བྱའི་ཕྱིར་༎
འབྲས་བུ་ལྔ་ལྔ་ཐ་མར་བརྒྱད་༎
དམ་བཅས་ཚུལ་ལས་འདའ་མ་བྱེད་།
ཁྱད་པར་གཏེར་སྒོ་སྲུང་བྱེད་པ་༎
བཀའ་ཡི་རལ་ཅན་ཨེ་ཀ་ཏི་༎
ཞེས་བཀའ་སྩལ་ཏོ་༎
ཐེག་པ་ཐམས་ཅད་ཀྱི་ཡང་རྩེ་།
བསྟན་པ་ཀུན་གྱི་འབྱུང་གནས་༎
རྒྱུད་ཐམས་ཅད་ཀྱི་སྤྱི་འགྲེལ་༎
མན་ངག་ཐམས་ཅད་ཀྱི་རྩ་བ་།
རྩ་བའི་རྒྱུད་ཆེན་པོ་།
ཁ་ས་མན་ཏ་ནམ་མཁའི་མཐའ་དང་མཉམ་པའི་རྒྱུད་ལས་༎
ཀུན་ཏུ་བཟང་པོ་ཉིད་ཀྱིས་གསུངས་པ་སྟེ་ལེའུ
དྲུག་ཅུ་རྩ་གཉིས་པའོ་༎ ༎ མ་ཧ་ཨ
ཏི་ཡོ་ག་གྷུ་ཧྱ་པྲ་དེ་ཤ་ཁ་ས
མན་ཏ་ནམ་མཁའི་མཐའ་དང་མཉམ་པའི་རྒྱུད་རྫོགས
སོ་༎། ། རྒྱ་གར་གྱི་མཁན་པོ་དཔལ་སེང་གེའི་འོད་ཅན་གྱི་ཞལ་སྔ་ནས་དང་༌།
ཞུ་ཆེན་གྱི་ལོ་ཙ་བ་དགེ་སློང་གན་འཇགས་སྣམ་པར་སྣང་མཛད་ཀྱི་ཞལ་གཟིགས་པ་དེས་།

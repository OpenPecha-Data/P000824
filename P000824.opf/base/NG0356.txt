(༡༠)༄༅༎ བུའི་དཀྱིལ་འཁོར་བཅས་པ་ཡིན་ནོ་༎
ཐིག་ལེའི་ཡུལ་བེ་ཏ་ལི་ཡིན་ནོ་༎
ཞེས་གསུངས་པས་།
གསང་བའི་བདག་པོས་ཡུལ་ཆོས་ཀྱི་དབྱིངས་སུ་རྟོགས་སོ་༎
མཚན་མར་སྣང་བ་ཐམས་ཅད་འོད་ཀྱི་དཀྱིལ་འཁོར་དུ་རྟོགས་སོ་༎
འོད་ལྔ་སངས་རྒྱས་ཀྱི་རང་ལུས་ཡིན་པར་རྟོགས་སོ་༎
རང་གི་རིག་པ་ཡེ་ཤེས་སུ་རྟོགས་སོ་༎
དེ་ནས་གསང་བའི་བདག་པོས་འདི་སྐད་ཅེས་ཞུས་སོ་༎
ཨེ་མ་ཧོ་སངས་རྒྱས་ཐུགས་རྗེ་ཅན་།
སངས་རྒྱས་ཀྱི་གནས་ལྔ་བསྟན་དུ་གསོལ་།
ཞེས་ཞུས་སོ་༎
དེ་ནས་བཅོམ་ལྡན་འདས་ཀྱིས་བཀའ་སྩལ་པ་།
གསང་བའི་བདག་པོ་སངས་རྒྱས་ཆོས་ཀྱི་སྐུ་རང་གི་སྙིང་གི་དཀྱིལ་ན་བཞུགས་སོ་༎
ཡེ་ཤེས་ཟང་ཐལ་གྱི་སྐུ་བྱད་ཀྱི་དཀྱིལ་ན་བཞུགས་སོ་༎
ལོངས་སྤྱོད་རྫོགས་པའི་སྐུ་རང་གི་ཀླད་པའི་དཀྱིལ་ན་བཞུགས་སོ་༎
ཐུགས་རྗེ་སྤྲུལ་པའི་སྐུ་རང་གི་གཞུངས་པའི་ནང་ན་བཞུགས་སོ་༎
ཐིག་ལེ་རང་བྱུང་གི་སྐུ་རང་གི་རྩ་ཐམས་ཅད་ཀྱི་ནང་ནས་ཞུགས་སོ་༎
ཀྱཻ་རྡོ་རྗེ་འཛིན་པ་ཁྱོད་ཉོན་ཅིག་། སངས
རྒྱས་སྐུ་ལྔ་ཡེ་ཤེས་ལྔ་རང་གི་སྙིང་གི
དཀྱིལ་ན་ཡེ་ནས་གནས་སོ་༎
སེམས་ཅན་ཐམས་ཅད་ལ་སངས་རྒྱས་ཀྱི་སྐུ་ཡེ་ནས་གནས་སོ་༎
རིག་པ་འོད་ལྔའི་ལུས་སུ་ཡེ་ནས་གནས་སོ་༎
གསང་བའི་བདག་པོ་ལེགས་པར་ཟུང་ཞིག་། སེམས་ཅན་ཐམས་ཅད་ཀྱི་སྙིང་གི་དཀྱིལ་ན་།
ཡེ་ཤེས་ཀྱི་སྐུ་འོད་ཁྱིམ་གྱི་ཚུལ་དུ་སྣང་ངོ་༌༎
རང་གི་སྙིང་གི་དཀྱིལ་ན་ཆོས་ཀྱི་སྐུ་མི་འགྱུར་བ་།
ཡེ་ཤེས་ཀྱི་སྙིང་པོར་ཤར་བར་ཡེ་ཤེས་ལྷང་ངེ་བ་བཞུགས་སོ་༎
འབྱུང་བ་འོད་དུ་འབྱུང་ཞིང་གསལ་བ་ཟེར་དུ་གསལ་ལོ་༎
དག་པའི་སྣང་བ་ལ་ཡེ་ཤེས་ཕྱོགས་བཅུར་ཤར་ནས་།
ནུབ་པ་མེད་པར་བཞུགས་སོ་༎
རང་གི་སྙིང་གི་དཀྱིལ་ན་ཆོས་སྐུ་ལ་མཚན་མའི་ཡུལ་མེད་པས་།
མཐའ་ལ་ཐུག་པ་མེད་པར་བཞུགས་སོ་༎
ཆོས་སྐུ་ལ་དྲི་མ་མེད་པས་རང་གི་རིག་པ་ལ་འགག་པ་མེད་དོ་༎
མ་འགགས་པར་སྣང་བ་ལ་ཐོགས་རྡུག་མེད་དོ་༎
རྡོ་རྗེ་འཛིན་པ་ཆེན་པོ་སངས་རྒྱས་ཀྱི་སྐུ
དེ་རང་གི་སྙིང་གི་དཀྱིལ་ན་ངོ་བོ་སྟོང
པར་བཞུགས་སོ་༎ ཡེ་ཤེས་གསལ་བར་བཞུགས་སོ་།
ཁ་དོག་ཕྱེད་པར་བཞུགས་སོ་༎
གསལ་ལ་འཚེར་བར་བཞུགས་སོ་༎
འོད་དུ་འཕྲོ་བར་བཞུགས་སོ་༎
སྐུ་མི་གཡོ་བར་བཞུགས་སོ་༎
ཡེ་ནས་ཕྱོགས་དང་རིས་མེད་པར་སྐུ་དག་པ་ཆེན་པོར་བཞུགས་སོ་༎
རིགས་ཀྱི་བུ་ལེགས་པར་ཉོན་ལ་ཡིད་ལ་ཟུང
ཞིག་། སངས་རྒྱས་ཀྱི་སྐུ་བརྟེན་པ་རང་གི
བྱང་ཁོག་གི་སྟོད་ལ་བརྟེན་ནོ་༎
བཞུགས་པ་རང་གི་སྙིང་གི་དཀྱིལ་ན་བཞུགས་སོ་༎
གསལ་བ་ནམ་མཁའི་ངང་ལ་གསལ་ལོ་༎
དེ་ལྟར་རང་གི་སྙིང་གི་དཀྱིལ་ན་སངས་རྒྱས་མངོན་སུམ་དུ་བཞུགས་སོ་༎
དེ་ངོ་ཤེས་པས་སངས་རྒྱའོ་༎
རང་གི་ཀླད་པའི་ནང་ན་སངས་རྒྱས་ཁྲོ་བོའི་སྐུ་ཐམས་ཅད་མངོན་སུམ་དུ་བཞུགས་སོ་༎
རང་གི་ཀླད་པའི་ནང་ན་ཐམས་ཅད་འོད་ཀྱི་ཁ་དོག་ལྔས་ཁེངས་ནས་ཡོད་༄༅༎
དོ་༎
ཞེས་གསུངས་སོ་༎
དེ་ནས་གསང་བའི་བདག་པོས་འདི་སྐད་ཅེས་ཞུས་སོ་༎
ཀྱེ་ཀྱེ་བཅོམ་ལྡན་འདས་རྡོ་རྗེ་འཆང་༌།
སངས་རྒྱས་ཀྱིས་གསལ་བ་ལྔ་གསུང་དུ་གསོལ་།
ཞེས་ཞུས་སོ་༎
བཅོམ་ལྡན་འདས་ཀྱིས་བཀའ་སྩལ་པ་།
ཨེ་མ་ཧོ་༎
གསང་བའི་བདག་པོ་ངེས་ཟུང་ཞིག་། སངས་རྒྱས་ཀྱི་ཞིང་ཁམས་འོད་ལྔར་གསལ་ལོ་༎
སངས་རྒྱས་ཀྱི་ལུས་འོད་ལྔར་གསལ་ལོ་༎
འོད་ཁ་དོག་ལྔ་ནུབ་པ་མེད་པར་གསལ་ལོ་༎
འོད་ལྔ་རང་གི་སྙིང་གི་ནང་ན་གསལ་ལོ་༎
ཡེ་ཤེས་ལྔ་འོད་ལྔར་གསལ་ལོ་༎
ཞེས་གསུངས་སོ་༎
བསྟན་པ་ཐམས་ཅད་ཀྱི་བུ་གཅིག་པའི་རྒྱུད་ལས་།
གླེང་གཞིའི་ལེའུ་སྟེ་དང་པོའོ་༎།
། བུདྡྷ་བཛྲ་།
མ་ཧ་ཙིཏྟ་།
རིན་པོ་ཆེ་ཟ་མ་ཏོག་ན་།
ཡིད་བཞིན་གྱི་ནོར་བུ་རིན་པོ་ཆེ་བཞུགས་པའི་མན་ངག་ལ་།
དེ་ནས་ཡང་གསང་བའི་བདག་པོས་འདི་སྐད་ཅེས་ཞུས་སོ་༎
ཀྱེ་ཀྱེ་བཅོམ་ལྡན་རྡོ་རྗེ་འཆང་༌།
སངས་རྒྱས་ངོ་སྤྲོད་ལྔ་ལྔ་གསུང་དུ་གསོལ་།
ཞེས་ཞུས་སོ་༎
བཅོམ་ལྡན་འདས་ཀྱིས་བཀའ་སྩལ་པ་།
གསང་བའི་བདག་པོ་།
རང་གི་མིག་ལྷའི་བུའི་ཕྱག་སོར་གིས་བཀབ་ལ་།
ཕྱག་སོར་ལ་མ་ཡེངས་པར་བལྟས་པས་།
སངས་རྒྱས་ཀྱི་ཞིང་ཁམས་རྣམ་པར་དག་པ་མངོན་སུམ་དུ་འཆར་རོ་༎
རང་གི་མིག་མེ་ལོང་གི་ནང་དུ་བཅུག་ནས་བལྟས་ན་།
སངས་རྒྱས་ཀྱི་ཞིང་ཁམས་མངོན་སུམ་དུ་འཆར་རོ་༎
འཁར་པོར་ལགས་པར་ཆུས་བཀང་ནས་།
རྡོ་རྗེ་སེམས་དཔའི་མེ་ལོང་བསྟན་ན་།
སངས་རྒྱས་ཀྱི་ཞིང་ཁམས་མཚོན་ཆའི་རྩེ་མོ་བཞིན་དུ་འཕྲོ་བ་འཆར་རོ་༎
ནམ་མཁའི་སྙིང་པོ་ལ་རང་གི་མིག་བཅུག་ནས
བལྟས་པས་སངས་རྒྱས་ཀྱི་ཞིང་ཁམས་ཕྲ་ལ་དྭངས
པ་འཆར་རོ་༎ གྲོང་ཁྱེར་གྲངས་མེད་སྣ་རྩེ་ཉི་མ་ལ་བསྟན་ནས་།
དེ་རང་གི་མིག་ལ་བལྟས་ནས་།
སངས་རྒྱས་ཀྱི་ཞིང་ཁམས་འཆར་རོ་༎
ཀྱེ་གསང་བའི་བདག་པོ་ལེགས་པར་ཉོན་ལ་དགོངས
ཤིག་། ཡིད་གཏོད་ཅིག་། ང་རྡོ་རྗེ་སེམས
དཔའི་གདམས་པ་རིན་པོ་ཆེ་འདི་ནི་འཇིག་རྟེན
དུ་འབྱུང་བར་དཀའོ་༎
འདི་ནི་ལས་ཟད་པའི་གང་ཟག་ལས་ཅན་ལ་བསྟན་ནོ་༎
ཞེས་གསུངས་སོ་༎
གསང་བའི་བདག་པོ་རང་གི་སྙིང་གི་ནང་ན་།
སངས་རྒྱས་ཐམས་ཅད་ཀྱི་སྐུ་ཉུང་འབྲུ་ཙམ་ལ་།
སྤྱན་ཕུལ་ཐག་ཙམ་དུ་གནས་སོ་༎
གདམས་སོ་༎
སངས་རྒྱས་ཀྱི་སྐུ་འོད་ལྔའི་ཁང་པ་ཅན་གྱི་ནང་ན་གནས་པ་དེ་ལ་།
རྡོ་རྗེ་སེམས་དཔའི་མེ་ལོང་ལ་བལྟས་པས་རང་ལ་མངོན་སུམ་དུ་འཆར་རོ་༎
དེ་ངོ་ཤེས་པས་ཆོག་གོ་། མ་འོངས་པའི
སེམས་ཅན་ལ་དེ་བཞིན་དུ་སྟོན་ཅིག་། ཅེས
བཀའ་སྩལ་ཏོ་༎ བསྟན་པ་ཐམས་ཅད་ཀྱི་བུ
གཅིག་པོའི་རྒྱུད་ལས་མངོན་སུམ་དུ་བསྟན་པའི་ལེའུ
སྟེ་གཉིས་པའོ་༎ ༎ ཛྙ་ན་ཡེ་ཤེས་ཙཀྴུ
བཀའ་སྩལ་ཏོ་༎ ། མིག་དྷརྨ་།
ཆོས་ཀ་ཡ་།
སྐུ་ཙིཏྟ་།
སྙིང་རཏྣ་།
རིན་ཆེན་གསེར་ནི་ཆོས་ཉིད་ལ་ཟེར་བ་ཡིན་གཡུའི་ནི་ཡེ་ཤེས་ཡིན་ནོ་།
ལྷ་ཁང་ལ་།
སྙིང་ནང་གི་སངས་རྒྱས་ཡིན་ནོ་རིན་པོ་ཆེ་ནི་ཆོས་སྐུ་ཡིན་ནོ་༎
ལྔའི་མཆོད་༄༅༎
རྟེན་རང་བྱུང་དུ་རྒྱུ་རྐྱེན་བྱེད་པ་པོ་སྤངས
པ་བྱོན་ནས་མུ་ཏིག་གི་རང་གི་རིག་པ
གསལ་བ་འདི་ཡིན་ནོ་འཁོར་ལོ་ལ་བཞུགས་པའི
མན་ངག་གོ་། སངས་རྒྱས་འོད་ལྔས་བསྐོར་ནས
ཡོད་པ་ཡིན་ནོ་༎
སངས་རྒྱས་འོད་ལྔའི་ལུས་སུ་ཡོད་དོ་༎ འོད
ལྔ་སྙིང་གི་ནང་ན་ཡོད་དོ་། འོད་ལྔ
རང་འོད་ཡིན་པར་ངོ་ཤེས་ནས་སངས་རྒྱའོ་༎
དེ་ནས་གསང་བའི་བདག་པོས་འདི་སྐད་ཅེས་ཞུས་སོ་༎
ཨེ་མ་ཨེ་མ་སངས་རྒྱས་ཐུགས་རྗེ་ཅན་༎
སྐུ་གསུམ་གྱི་ངོ་བོ་གསུང་དུ་གསོལ་།
ཞེས་ཞུས་སོ་༎
ཀྱེ་རྡོ་རྗེ་འཛིན་པ་ཁྱོད་ཉོན་ཅིག་། མ
ཡེངས་པར་ཉོན་ཅིག་། རིགས་ཀྱི་བུ་ཉོན་ཅིག
། ཕུང་པོ་ཕུང་པོ་ལྷག་མ་མེད་པར་སངས
རྒྱས་པས་འདོད་པའི་མིས་འདི་ལྟར་ཤེས་པར་བྱའོ
༎ རང་གི་སྙིང་གི་ནང་ན་འོད་ཁ་དོག
ལྔའི་དཀྱིལ་ན་སངས་རྒྱས་རིགས་ལྔའི་སྐུ་ཚོམ་བུའི
དཀྱིལ་འཁོར་དང་བཅས་པ་སྐུ་ཉུང་འབྲུ་ཙམ་ལ
སྤྱན་སྤྱན་རང་གི་སྙིང་ནང་ན་ཡོད་ཕུལ་ཐག
ཙམ་སྣ་ཚོགས་གཅེར་གྲོལ་དུ་བཞུགས་སོ་༎
སྐུ་དེ་ཡང་ངོ་བོ་གསལ་ལ་ཟང་ཐལ་བ་།
འཛིན་རྟོག་དང་བྲལ་བའི་ཡེ་ཤེས་སུ་བཞུགས་སོ་༎
དེ་ལྟར་རང་གི་སྙིང་གི་ནང་ན་སངས་རྒྱས
སྐུ་ཉུང་འབྲུ་ཙམ་དུ་བཞུགས་ཀྱང་འཁྲུལ་སྣང་འགགས
པའི་དུས་སུ་། སྐུ་ཆེ་བ་ནམ་མཁའི་མཐའ་དང་མཉམ་པའམ་།
འབྲིང་པོ་རི་རབ་ཙམ་གྱིས་ཁེངས་ནས་རང་ལ་འཆར་རོ་༎
དེ་ལ་མ་འཇིགས་ཤིག་། དེ་ངོ་ཤེས་པས
ཆོག་གོ་། ཀྱེ་གསང་བའི་བདག་པོ་ལེགས་པར
ཟུང་ཞིག་། རང་འཆི་ཁར་ཆོས་ཉིད་རང་སྣང
གི་ནམ་མཁའ་ལ་།
སངས་རྒྱས་ཀྱི་སྐུ་མངོན་སུམ་དུ་འཆར་རོ་༎
དེ་ངོ་ཤེས་པས་ཆོག་གོ་། རང་གི་རིག
པ་འོད་ལྔ་དང་འདུ་འབྲལ་མེད་པར་འགྲོགས་པ
ཡིན་ནོ་༎ རང་གི་རང་འོད་ངོ་ཤེས་པས་སངས་རྒྱས་ཀྱི་སྐུ་ཐོབ་པ་ཡིན་ནོ་༎
རང་ལ་སངས་རྒྱས་རང་ཆས་སུ་ཡོད་པ་དེ་།
སྲིད་པའི་མེ་ལོང་ལ་བལྟས་པས་།
སངས་རྒྱས་རང་ལ་མངོན་སུམ་དུ་འཆར་བ་ཡིན་ནོ་༎
མ་ནུ་སེམས་ཅན་སརྦ་ཐམས་ཅད་བུདྡྷ་སངས་རྒྱས་ཛྙ་ན་ཡེ་ཤེས་ཀ་ཡ་སྐུ་པཉྩ་ལྔའོ་༎
རིགས་ཀྱི་བུ་སངས་རྒྱས་རང་ལ་ཡོད་པས་གཞན
དུ་མ་ཚོལ་ཞིག་། སངས་རྒྱས་འོད་ལྔའི་ལུས
བཞུགས་པས་གསལ་འགྲིབ་དང་བྲལ་ལོ་༎
སངས་རྒྱས་སྐུ་ལ་འགྱུར་བ་མེད་པས་སྐྱེ་འཆི
དང་བྲལ་ལོ་སངས་རྒྱས་ལ་འཆི་འཕོ་མེད་པར
སངས་རྒྱས་སངས་རྒྱས་སྡུག་བསྔལ་མེད་པར་ཡེ་ཤེས
ལྔར་ཡོད་པས་ཏེ་།
ཐམས་ཅད་རང་ངོ་ཤེས་པས་སངས་རྒྱས་པས་དཀའ་ཐུབ་དང་བྲལ་བའོ་༎
སངས་རྒྱས་འོད་ཀྱི་སྐུ་ལ་གསལ་ལ་རྟོག་པ་མེད་པས་སྣང་ལ་རང་བཞིན་མེད་པ་།
བདེ་བ་རྒྱུན་ཆ་མེད་པ་རང་གི་སྙིང་གི་དཀྱིལ་ན་བཞུགས་སོ་༎
བསྟན་པ་ཐམས་ཅད་ཀྱི་བུ་གཅིག་པུའི་རྒྱུད་ལས་།
སངས་རྒྱས་གསུམ་བསྟན་པའི་ལེའུ་སྟེ་གསུམ་པའོ་༎
༎ ཨད་དཔངས་མཐོ་བ་ཐྱང་སྤངས་པ་ཆེན་པོ
སྭ་མཐའ་རྣམ་པར་གྲོལ་བ་རྦ་ལས་ཀྱིས་མི
སྒྲིབ་པ་ས新建文件夹་བདེ་བ་༄༅༎
ཆེན་པོ་ནྱན་འུབ་ཆུབ་པ་དྱ྅་ཡེ་ཤེས་ཉི
མ་རང་ལ་སྣང་བ་སྱང་ས་ལེ་བ་དྱརྨ
ལྷང་ངེ་བ་ཀྱབ་ལྷན་ནེ་བ་ཨྱ་སངས་རྒྱས
དཔངས་མཐོ་། སྒོམ་པ་མི་གཡོ་བ་རྒྱུན་གྱི་ཏིང་ངེ་འཛིན་ནོ་༎
ཧྱ་༎
གང་ན་ཞེན་མེད་དྱ་། 新建文件夹 新建文件夹 ལྟ་བ
མི་གཡོ་བ་ཤེས་རབ་འགྱུར་བ་མེད་པ་ཡིན
། འོད་ལྔ་གསལ་བ་ཡིན་།
ཏྱཧྱ་༎།
ངྑད་གྱམ་། པྱམརྣ་ཏྱ་།
ཙྱ་།
ན་ཨ་ཁྱ་གྱ་ཨ་ཨུཀྴ་ཀྴུཧ་དེ་ནས་སངས་རྒྱས་རྡོ་རྗེ་སེམས་དཔའི་ཞལ་ནས་།
བུདྡྷ་།
ས་མ་ཏི་རོ་མ་ཧ་ཛྙ་ན་ཙིཏྟ་།
ཀ་ཡ་།
བྷྱི་ཏྱ་།
ཛྙ་ན་།
ཙིཏྟ་།
བུདྡྷ་།
བཛྲ་།
མ་ཧ་།
ཙཀྴུ་།
བྷྱི་ཏྱ་།
ཨ་མ་ལ་།
མ་ཧ་།
པཉྩ་།
ཀ་ཡ་།
དྷརྨ་།
ཡལ་།
ཨ་།
གསུངས་ནས་ཅང་མེད་དོ་། 新建文件夹 དེ་ནས་དགའ་རབ་རྡོ་རྗེས་འདི་སྐད་སྨྲས་སོ་༎
ཀྱེ་རྫོགས་པའི་སངས་རྒྱས་ཐུགས་རྗེ་ཅན་༎
སེམས་ཅན་ཀུན་གྱི་སྡུག་བསྔལ་བསལ་དུ་གསོལ་༎
ཅེས་ཞུས་སོ་༎
ཨོམ་ཨ་ཨ་།
མྨ་།
སྐ་། 新建文件夹 ཨཨོམ་།
ཧུམ་ཧུམ་།
སྶ་།
ཀྐ་།
ཏྟ་། ཧུམ་།
གྭགྱདྱགྱ་། མྱསྱཨཧ་དེ་ནས་བཅོམ་ལྡན་འདས་ཀྱིས་བཀའ་སྩལ་པ་།
གསང་བའི་བདག་པོ་སངས་རྒྱས་རང་ལ་ཡོད་དོ་༎
དེ་ངོ་ཤེས་ན་སྡུག་བསྔལ་ཐམས་ཅད་དང་བྲལ་ལོ་༎
ཅེས་གསུངས་སོ་༎
བསྟན་པ་ཐམས་ཅད་ཀྱི་བུ་གཅིག་པའི་རྒྱུད་ལས
སངས་རྒྱས་ཀྱིས་གདམས་ངག་བསྟན་པའི་ལེའུ་སྟེ་བཞི
པའོ་༎། ། བྷྱིད་ཏྱ་།
ཨ་།
ཏ་ཐ་ག་ཏ་།
ཀུ་ལ་།
པཉྩ་།
པ་ནི་།
བུདྡྷ་།
ཀུ་ལ་།
པཉྩ་།
ཙིཏྟ་།
པ་ནི་།
བུདྡྷ་།
ཀ་ཡ་།
ཧ་མ་ལ་།
ཨསྭ་།
གསུངས་ནས་དགོངས་པ་ལ་གཤེགས་སོ་༎
ནམ་མཁའི་དཀྱིལ་ནས་ཉི་ཟླའི་ཁང་པ་རིན་པོ་ཆེ་འོད་འབར་བ་ལྔ་།
བཞུགས་པའི་མན་ངག་དེ་ནས་ཡང་གསང་བའི་བདག་པོས་འདི་སྐད་ཅེས་ཞུས་སོ་༎
ཀྱེ་ཀྱེ་སངས་རྒྱས་རྡོ་རྗེ་འཆང་༌།
སངས་རྒྱས་ཀྱི་བཞུགས་ཚུལ་གསུང་དུ་གསོལ་།
བཅོམ་ལྡན་འདས་ཀྱིས་བཀའ་སྩལ་པ་།
ཕྱག་ན་རྡོ་རྗེ་ཁྱོད་མ་ཡེངས་པར་ཉོན་ཅིག
། རང་གི་སྙིང་གི་དཀྱིལ་ན་སངས་རྒྱས་ཐམས
ཅད་ཀྱི་སྐུ་ཉུང་འབྲུ་ཙམ་ལ་སྤྱན་ཕུལ་ཐག
ཙམ་དུ་བཞུགས་སོ་༎
རང་གི་སྙིང་གི་ནང་ན་སངས་རྒྱས་རྒྱལ་བ
རིགས་ལྔ་འཁོར་དང་བཅས་པ་ཐམས་ཅད་སེང་གེ
དང་༌། གླང་པོ་ཆེ་དང་༌།
རྟ་དང་༌།
རྨ་བྱ་དང་༌།
ཤང་ཤང་གི་གདན་ལ་སྐུ་མདོག་ལྔ་དང་ལྡན་པ་།
ཕྱག་མཚན་རྡོ་རྗེ་རྩེ་ལྔ་པ་བསྣམས་པ་།
ནོར་བུ་རིན་པོ་ཆེ་དང་༌།
པདྨ་འདབ་མ་བརྒྱད་པ་དང་༌།
རྡོ་རྗེ་རྒྱ་གྲམ་དང་༌།
འཁོར་ལོ་རྩིབས་བརྒྱད་བསྣམས་པ་།
རིན་པོ་ཆེ་འོད་འབར་བའི་སྐུ་རང་གི་སྙིང་གི་ནང་ན་ད་ལྟ་བཞུགས་སོ་༎
རང་གི་ཀླད་པའི་ནང་ན་སངས་རྒྱས་ཁྲོ་བོའི་སྐུ་།
བཛྲ་ཧེ་རུ་ཀ་དང་༌།
བུདྡྷ་ཧེ་རུ་ཀ་དང་༌།
རཏྣ་ཧེ་རུ་ཀ་དང་༌།
པདྨ་ཧེ་རུ་ཀ་དང་༌།
ཀརྨ་ཧེ་རུ་ཀ་དང་༌།
ཁྲག་འཐུང་གི་ལྷ་ཚོགས་ཐམས་ཅད་མངོན་སུམ་དུ་བཞུགས་སོ་༎
ཀྱེ་གསང་བའི་བདག་པོ་།
རང་གི་ཀླད་པའི་ནང་ན་ཁྲག་འཐུང་གི་ལྷ
ཚོགས་ཐམས་ཅད་སྣ་ཚོགས་གཅེར་གྲོལ་དུུ་བཞུགས་སོ
༎ རང་གི་ལུས་འདི་ལ་སངས་རྒྱས་ཀྱི་གྲོང་ཁྱེར་ཉི་ཁྲི་ཆིག་སྟོང་ཡོད་༄༅༎
དོ་༎
གྲོང་ཁྱེར་དེ་དག་ཐམས་ཅད་ནི་སངས་རྒྱས་ཀྱི་སྐུས་ཐམས་ཅད་ཁྱབ་ནས་ཡོད་དོ་༎
རང་གི་རྩ་ཡི་ནང་བདེ་བར་གཤེགས་པའི་སྐུས་ཁེངས་ནས་བཞུགས་སོ་༎
ཀྱེ་གསང་བའི་བདག་པོ་ལེགས་པར་ཉོན་ལ་ཡིད
ལ་ཟུང་ཞིག་། གངས་སམ་གཡའ་ལས་བྱུང་བའི
མན་ཤེལ་དྲི་མ་མེད་པ་གཅིག་ཉི་མ་ལ
འཕྱར་བས་། འོད་ཁ་དོག་ལྔ་ལྷུག་པར་འཆར་རོ་༎
དེ་ཡང་འདི་ལྟ་སྟེ་།
ཁ་དོག་མཐིང་ག་དང་༌།
དཀར་པོ་དང་༌།
དམར་པོ་དང་༌།
ལྗང་གུའོ་༎
དོན་དེ་ལྟ་བུ་རང་གི་སྙིང་གི་དཀྱིལ་ན་བཞུགས་སོ་༎
རང་འཆི་བའི་དུས་སུ་འོད་ལྔ་གསལ་ལ་འཚེར་བ་རང་བཞིན་བཀྲག་ལ་ཉམ་ང་བ་།
སོས་ཁ་བྱང་ཐང་ཆེན་པོ་ལ་སྨིག་རྒྱུ་འགྱུ་བ་བཞིན་མེར་མེར་པོར་འོང་ངོ་༌༎
དེ་ལ་མ་འཇིགས་ཤིག་། འོད་ལས་ཟེར་མཚོན་ཆའི་ཆར་པ་བབས་པ་འོང་ངོ་༌༎
དེ་ལ་མ་སྐྲགས་ཤིག་། འོད་ཀྱི་ནང་ཐམས
ཅད་ནས་ཆོས་ཉིད་ཀྱི་རང་སྒྲ་འབྲུག་སྟོང་ལྡིར
བ་འདྲ་བ་གྲག་ལ་སྒྲ་ཆེ་བ་འོང་༌།
དེ་ལ་མ་དངངས་ཤིག་། དེ་གསུམ་ལ་མ་འཇིགས་མ་དངངས་མ་བྲེད་པས་ན་སངས་རྒྱའོ་༎
དེ་གསུམ་ལ་འཇིགས་སྐྲག་ནས་བྲེད་པ་དེ་ནི་།
རྫོགས་ལྡན་མུན་པ་ནག་པོའི་རྒྱལ་ཁམས་བྱ་བ་།
ཉིན་མོ་ཉི་མའི་སྣང་བ་མེད་པ་།
མཚན་མོ་ཟླ་བའི་སྣང་བ་མེད་པ་།
ནང་ནུབ་མའི་སྣང་བ་མེད་པ་།
རླུང་ཆར་དང་མུན་པ་ནག་པོའི་གསེབ་ན་ཤིན་ཏུ་སྡུག་བསྔལ་ལོ་༎
དེ་ནས་འཁོར་བ་སྲིན་གྱི་ཁ་ཆུ་དང་འདྲ་བར་འཁོར་ཞིང་སྡུག་བསྔལ་ལོ་༎
དེས་ན་གདམས་ངག་འདིའི་གནད་ཤེས་པ་གལ་ཆེའོ་༎
འདི་མ་ཤེས་ན་ཕན་མེད་དོ་༎
ཞེས་གསུངས་སོ་༎
བསྟན་པ་ཐམས་ཅད་ཀྱི་བུ་གཅིག་པུའི་རྒྱུད་ལས་།
སངས་རྒྱས་ཀྱི་བཞུགས་ཚུལ་བསྟན་པའི་ལེའུ་སྟེ་ལྔ་པའོ་༎།
། དེ་ནས་ཡང་གསང་བའི་བདག་པོས་འདི་སྐད་ཅེས་ཞུས་སོ་༎
ཀྱེ་ཀྱེ་བཅོམ་ལྡན་འདས་རྡོ་རྗེ་འཆང་༌།
སངས་རྒྱས་ཀྱི་མངོན་རྟགས་གསུང་དུ་གསོལ་།
ཅེས་ཞུས་སོ་༎
བཅོམ་ལྡན་འདས་ཀྱིས་བཀའ་སྩལ་པ་།
ཕྱག་ན་རྡོ་རྗེ་ཁྱོད་ཉོན་ཅིག་། སངས་རྒྱས
ལ་གཉིས་མངོན་པར་རྫོགས་པར་སངས་རྒྱས་པ་དང
༌། ཡང་དག་པར་རྫོགས་པར་སངས་རྒྱས་པའོ་༎
མངོན་པར་རྫོགས་པར་སངས་རྒྱས་པ་དེ་ལ་།
འོད་དང་༌།
སྒྲ་དང་༌།
གདུང་དང་༌།
སྐུ་འོང་ངོ་༌༎
འོད་གྱེན་ལ་འགྲེང་ནས་སྐས་ཀྱི་ཚུལ་དུ་བྱུང་ན་།
དབུགས་ཆད་པ་དང་སངས་མི་རྒྱ་བར་ཞག་ལྔ་ནས་སངས་རྒྱའོ་༎
འོད་ཁང་ཁྱིམ་གྱི་ཚུལ་དུ་བྱུང་ན་།
ཞག་ལྔ་ནས་བརྟན་པ་ཐོབ་ནས་སངས་མི་རྒྱ་བར་།
དབུགས་ཆད་པ་དང་སངས་རྒྱའོ་༎
སྒྲ་ལ་གཉིས་ཏེ་སྒྲ་འུར་ཟེར་ན་ཞག་ལྔ་ལ་སངས་རྒྱས་སོ་༎
སྒྲ་ཐུར་ཟེར་ན་ཞག་བདུན་ནས་སངས་རྒྱའོ་༎
གདུང་ལྔ་ལ་གདུང་དཀར་པོར་གྱུར་ན་རྡོ་རྗེ
སེམས་དཔའི་ཞིང་ཁམས་སུ་སྐྱེས་ནས་མངོན་པར་རྫོགས
པར་སངས་རྒྱའོ་༎ གདུང་སེར་པོར་བྱུང་ན་རིན
ཆེན་འབྱུང་ལྡན་གྱི་ཞིང་ཁམས་སུ་སྐྱེས་ནས་མངོན
པར་རྫོགས་པར་སངས་རྒྱའོ་༎
གདུང་ཁ་དོག་དམར་༄༅༎
པོར་བྱུང་ན་སྣང་བ་མཐའ་ཡས་ཀྱི་ཞིང་ཁམས་སུ་སྐྱེས་ནས་མངོན་པར་རྫོགས་པར་སངས་རྒྱའོ་༎
གདུང་ཁ་དོག་ལྗང་གུར་བྱུང་ན་དོན་ཡོད་གྲུབ
པའི་ཞིང་ཁམས་སུ་སྐྱེས་ནས་མངོན་པར་སངས་རྒྱའོ
༎ གདུང་ཁ་དོག་མཐིང་གར་བྱུང་ན་རྣམ་པར
སྣང་མཛད་ཀྱི་ཞིང་ཁམས་སུ་སངས་རྒྱ་བ་ཡིན
༎ ནོ་༎ སྐུ་ལ་གཉིས་ཞི་བའི་སྐུ་བྱུང་ན་སྣང་བ་འདི་འགགས་པ་དང་སངས་རྒྱའོ་༎
ཁྲོ་བོའི་སྐུ་བྱུང་ན་ཞག་ལྔ་ནས་སངས་རྒྱའོ་༎
དེ་བཞིན་དུ་འོད་དང་༌།
སྒྲ་དང་༌།
གདུང་དང་༌།
སྐུ་འབྱུང་ངོ་༌༎
ཞེས་གསུངས་སོ་༎
བསྟན་པ་ཐམས་ཅད་ཀྱི་བུ་གཅིག་བུའི་རྒྱུད་ལས་།
མངོན་རྟགས་བསྟན་པའི་ལེའུ་སྟེ་དྲུག་པའོ་༎ ༎
དེ་ནས་ཡང་གསང་བའི་བདག་པོས་འདི་སྐད་ཅེས
ཞུས་སོ་༎ ཀྱེ་ཀྱེ་བཅོམ་ལྡན་རྡོ་རྗེ་འཆང་༌༎
སྐུ་ཡི་གནས་ལུགས་གསུང་དུ་གསོལ་༎
ཅེས་ཞུས་སོ་༎
དེ་ནས་ཡང་བཅོམ་ལྡན་འདས་ཀྱིས་བཀའ་སྩལ་པ་།
གསང་བའི་བདག་པོ་ཞུ་བ་ལེགས་སོ་༎
རང་གི་སྙིང་གི་ནང་ན་དབུས་རྣམ་པར་སྣང
མཛད་སྐུ་མདོག་མཐིང་ག་ཡབ་ཡུམ་འཁོར་དང་བཅས
པ་འོད་ལྔའི་དཀྱིལ་ན་ཡོད་དོ་༎
རང་གི་སྙིང་གི་ཤར་ན་རྡོ་རྗེ་སེམས་དཔའ་ཡབ་ཡུམ་འཁོར་བཅས་བཞུགས་སོ་༎
རང་གི་སྙིང་གི་ལྷོ་ན་རིན་ཆེན་འབྱུང་ལྡན་ཡབ་ཡུམ་འཁོར་དང་བཅས་པ་བཞུགས་སོ་༎
རང་གི་སྙིང་གི་ནང་ནུབ་ན་སྣང་བ་མཐའ་ཡས་ཡབ་ཡུམ་འཁོར་དང་བཅས་པ་བཞུགས་སོ་༎
རང་གི་སྙིང་གི་བྱང་ན་དོན་ཡོད་གྲུབ་པ་ཡབ་ཡུམ་འཁོར་དང་བཅས་པ་བཞུགས་སོ་༎
རང་གི་ཀླད་པའི་ནང་ཐམས་ཅད་ཁྲོ་བོའི་སྐུས་ཁེངས་ནས་ཡོད་དོ་༎
རང་གི་རིག་པ་མ་འགགས་པར་གསལ་བ་འདི་ལ་ཆོས་ཀྱི་སྐུ་ཡིན་ནོ་༎
སངས་རྒྱས་རྒྱལ་བ་རིགས་ལྔ་རང་གི་སྙིང་གི་ནང་ན་བཞུགས་སོ་༎
ལོངས་སྐུ་ཡིན་ནོ་༎
རང་གི་ཀླད་པ་དུང་ཁང་དཀར་བའི་ནང་ན་བཞུགས་པ་དེ་སྤྲུལ་པའི་སྐུ་ཡིན་ནོ་༎
རང་གི་ཀླད་པའི་ནང་གི་དབུས་ན་འོད་ཁ་དོག་ལྔ་ཡོད་དོ་༎
འོད་ལྔའི་ནང་ན་སངས་རྒྱས་ཀྱི་སྐུ་བཞུགས་སོ་༎
རང་གི་གཞུངས་པའི་ནང་ན་སངས་རྒྱས་ཀྱི་སྐུ་རུ་བཞུགས་སོ་༎
རང་གི་ལུས་རྩའི་དྲ་བར་ཡོད་དེ་༎
རྩའི་ནང་ན་སངས་རྒྱས་ཀྱི་གྲོང་ཁྱེར་ཡོད་དོ་༎
དེ་ཐམས་ཅད་སངས་རྒྱས་ཀྱི་སྐུས་ཁེངས་ནས་ཡོད་དོ་༎
འོད་ལྔ་སངས་རྒྱས་ཀྱི་ཞིང་ལུས་སུ་ཤེས་སངས་རྒྱའོ་༎
ཁུག་པ་ལྔ་ཤེས་ན་དབུགས་མ་ཆད་པ་ལ་སངས་རྒྱའོ་༎
ཞེས་གསུངས་སོ་༎
དེ་ནས་རྡོ་རྗེ་སེམས་དཔའི་ཞལ་ནས་སློབ་དཔོན
དགའ་རབ་རྡོ་རྗེ་ལ་རིགས་ཀྱི་བུ་ངས་འཇིག
རྟེན་ཁམས་སུ་རང་ཉི་ཤུ་རྩ་ལྔ་སྤྲུལ་པའི
སྐུར་བཞུགས་སོ་༎ སེམས་ཅན་གྱི་ལོ་སྟོང་བརྒྱད་ལོན་ནོ་༎
ཞེས་གསུངས་སོ་༎
ནམ་མཁའ་འོད་ཀྱི་བཀང་ནས་ཕུང་པོ་ལྷག་མ་མེད་པར་སངས་རྒྱས་སོ་༎
དེར་དགའ་རབ་རྡོ་རྗེ་བརྒྱལ་ནས་།
ཀྱེ་མ་ཀྱི་ཧུད་ཟེར་ནས་སྐད་ཕྱོགས་བཅུར་བོས་པས་བརྒྱལ་བ་སངས་ཙམ་ན་།
སངས་རྒྱས་རྡོ་རྗེ་སེམས་དཔའ་ཆོས་ཉིད་རང་༄༅༎
སྣང་གི་ནམ་མཁའ་ལ་།
ཡེ་ཤེས་སྒྱུ་མ་ལྟ་བུའི་སྐུ་བྱོན་ནས་ཕྱག་གཡས་པའི་སོར་མོ་བརྐྱངས་ནས་།
དྷརྨ་རཏྣ་སིདྡྷ་པ་ཡ་།
ཞེས་པའི་སྒྲ་བྱུང་ནས་རིན་པོ་ཆེ་གཡུའི་ཟ
མ་ཏོག་སེན་གང་བ་གཅིག་དབུ་ཐོག་ཏུ་བབས
སོ་༎ དེ་ཁ་ཕྱེ་ནས་གཟིགས་པས་།
གསེར་གྱི་ཤོག་བུ་ལ་གཡུའི་ཡི་གེ་བྲིས་པ་གཅིག་འདུག་ནས་དེ་བལྟས་པས་།
སངས་རྒྱས་རྡོ་རྗེ་སེམས་དཔའི་ཞལ་ཆེམས་།
ཚིག་གསུམ་པ་ཞེས་བྱ་བ་ཕུང་པོ་ལྷག་མ
མེད་པར་སངས་རྒྱ་བ་འདི་འདུག་གོ་། དེར
དགའ་རབ་རྡོ་རྗེས་དེ་བལྟས་པས་།
དགའ་རབ་རྡོ་རྗེ་ཕུང་པོ་ལྷག་མེད་དུ་སངས་རྒྱས་སོ་༎
བསྟན་པ་ཐམས་ཅད་ཀྱེ་བུ་གཅིག་པུའི་རྒྱུད་ལས་།
སྐུ་ལྔ་བཤད་པའི་ལེའུ་སྟེ་བདུན་པའོ་༎།
། བསྟན་པ་ཐམས་ཅད་ཀྱི་བུ་གཅིག་པ་རྫོགས་སོ་༎།
། ཐ་མ་སྐད་ཅིག་མ་གསུམ་ལ་སངས་རྒྱའོ་༎
ཞེས་གསུངས་སོ་༎
རིགས་ཀྱི་བུ་འདི་ལྟ་སྟེ་།
རང་གི་སྙིང་གི་ནང་ན་རིགས་ལྔའི་སྐུ་མངོན་སུམ་དུ་བཞུགས་སོ་༎
འཆར་བ་མངོན་སུམ་དུ་འཆར་རོ་༎
ཀྱེ་གསང་བའི་བདག་པོ་གདམས་པ་བསྟན་པའི་ཚེ་།
སངས་རྒྱས་ཀྱི་སྐུ་མེ་ལོང་གི་གཟུགས་བརྙན་བཞིན་འཆར་རོ་༎
རྡོ་རྗེ་སེམས་དཔའི་ཞལ་ཆེམས་ཚིག་གསུམ་པོ་༎
དགའ་རབ་རྡོ་རྗེའི་ཐུགས་ཀྱི་གཏེར་དུ་སྦོས་།
ཞེས་གསུངས་སོ་༎
དེ་ནས་ཡང་སངས་རྒྱས་རྡོ་རྗེ་སེམས་དཔའི་ཞལ་ནས་།
དགའ་རབ་ལ་རིགས་ཀྱི་བུ་།
ངས་འཇིག་རྟེན་ཁམས་སུ་རང་ལ་ལོ་ཉི་ཤུ་རྩ་བཞི་ལོན་ནས་།
སྤྲུལ་པའི་སྐུར་བཞུགས་སོ་༎
སེམས་ཅན་གྱི་ལོ་སྟོང་བརྒྱད་བརྒྱ་ལོན་ནོ་༎
ཞེས་ཕུང་པོ་ལྷག་མེད་དུ་མངོན་སངས་རྒྱའོ་༎
དེ་ན་རིམ་པར་བརྒྱུད་ནས་།
ལྕེ་བཙུན་གྱིས་མ་ཆད་པ་སྟག་ཅན་དུ་སྦས་སོ་༎
དེ་ནས་ལྕེ་སྒོམ་ནག་པོས་བཏོན་ཕྱི་སྐོར་དང་༌།
ནང་སྐོར་གསང་སྐོར་གསུམ་པོ་གཞན་ལ་ཡང་བྱིན་ནོ་༎
གསང་བ་བླ་ན་མེད་པ་འབྲས་བུ་རིན་པོ་ཆེའི་སྐོར་ནི་ཤོར་རེ་སྐན་།
ས་མ་ཡ་།
ན་ར་ཀན་རྫོགས་སོ་༎།
། ཨྠིྀ་།
གསང་ངོ་༌༎
སྦའོ་༎
ན་མོ་གུ་རུ་།
གནད་ཀྱི་གདམས་ངག་སྐོར་གསུམ་།
འདི་ལ་གཉིས་ཏེ་།
བརྒྱུད་པ་དང་མན་ངག་གོ་། བརྒྱུད་པ་ལ་གསུམ་ཏེ་།
ཐུན་མོང་ཕྱི་ལྟར་འཇམ་དཔལ་ཤྲི་སིདྷ་བི་མ
ལ་མི་ཏྲ་དེ་གསུམ་ལ་རྒྱལ་བ་དགོངས་པའི
བརྒྱུད་པ་། རིག་འཛིན་རིག་པའི་བརྒྱུད་པ་གང་ཟག་སྙན་ཁུང་གིས་བརྒྱུད་པའོ་༎
བརྒྱུད་པ་།
ཟབ་མོ་རྡོ་རྗེ་སེམས་དཔའ་དགའ་རབ་རྡོ་རྗེ་ཡུལ་གསུམ་བླ་མ་བརྒྱུད་པ་།
ཡི་དམ་ལྷ་ནས་བརྒྱུད་པ་།
ད་ཀི་ནས་བརྒྱུད་པ་ལ་གསུམ་།
ཤེས་དོན་ངོ་ཤེས་པ་པས་བརྒྱུད་པ་ལ་།
རིག་པ་ལས་བརྒྱུད་པའོ་༎
བློ་ནས་བརྒྱུད་པ་ཚིག་ཏུ་ཟིན་པ་།
རིག་པ་ལས་སུ་རུང་བ་།
ནང་ལྟར་བརྒྱུད་པ་།
གསང་བ་སྦས་དོན་ལྟར་བརྒྱུད་པའོ་༎
གཉིས་པ་མན་ངག་ལྟར་ལའང་གསུམ་སྟེ་།
ད་ལྟ་ཉམས་སུ་བླངས་པའི་མན་ངག་དང་༌།
འཆི་བའི་ལམ་ཁྱེར་དང་༌།
བར་དོའི་མན་ངག་དང་གསུམ་མོ་༎
དེ་ཡང་ལུང་ལས་ད་ལྟ་འཆི་ཁ་བར་དོ་གསུམ་༎
གདམས་ངག་གདབ་པའི་ཞིང་ས་ཡིན་༎
ཞེས་བཤད་པས་ད་ལྟའི་མན་ངག་ཉམས་སུ་བླངས་ལ་གསུམ་སྟེ་།
གནས་ལུགས་༄༅༎
མའི་གོ་བ་།
འཆར་ལུགས་བུའི་གོ་བ་།
མ་བུ་སོར་བཞག་དང་གསུམ་མོ་༎
དེ་ལ་མ་ནི་ཆོས་ཉིད་སྟོང་པ་ཅིའི་ངོ
བོར་ཡང་མ་གྲུབ་པར་གནས་ལུགས་སྟོང་སང་ངེ
བ་འདི་ཡིན་ནོ་༎
བུ་ནི་ད་ལྟར་གྱི་ཤེས་པའམ་།
རིག་པ་གསལ་ལ་མ་འགགས་པས་།
སལ་ལེ་ཧྲིག་གེ་བ་འདི་ཡིན་ཏེ་།
མ་བུ་རྐང་བློག་འབེབས་པ་ལ་བཤད་དོ་༎
སོར་བཞག་པ་ནི་འདས་པ་དང་༌།
མ་འོངས་ལྔ་ལྡན་ཞེས་བྱ་སྟེ་།
ངོ་བོ་དྲི་མེད་ཀ་དག་གི་སྐུུ་ལ་རྩལ
གྱི་འཆར་གཞི་མ་འགགས་པར་ལྷུན་གྱིས་གྲུབ་པའོ
༎ དེའི་འོད་འབྲི་ཀུ་ཏ་གཉིས་ལ་ཟུག་སྟེ་།
དེ་ཡང་རྩ་རིན་པོ་ཆེ་གསེར་གྱི་སྦུ་གུ
ཙམ་གཅིག་གི་རྩེ་མོ་སུམ་ཕྲག་ཏུ་གྱེས་ཏེ
། གཉིས་ཀྱི་འབྲི་ཀུ་ཏ་ཞེས་བྱའོ་༎
མིག་གཉིས་ལ་ཟུག་། གཅིག་ཚངས་པའི་བུ་གར་ཤར་རོ་༎
དེ་ནས་ཡེ་ཤེས་རྒྱུ་བའི་ལམ་ཞེས་བྱ་སྟེ་།
དེའི་ནང་ན་ཡར་རིག་པ་ཚུད་པས་མྱ་ངན་ལས་འདས་པའི་ལམ་དུ་ཚུད་པ་ཡིན་ནོ་༎
དེ་ནི་གནས་ལུགས་དོན་གྱི་སངས་རྒྱས་ཞེས་བྱའོ་༎
རང་ལ་གནས་པའི་ཆོས་ཉིད་མངོན་སུམ་དུ་གཏན་ལ་ཕེབས་པ་ཡིན་ནོ་༎
སངས་རྒྱས་ཀྱི་དགོངས་པ་རང་ཆས་སུ་གནས་པ་དེ་།
ཐབས་བླ་མའི་གདམས་ངག་ལ་བརྟེན་ནས་།
གནས་ལུགས་དོན་གྱི་ཡེ་ཤེས་།
ངོས་ཙེར་གྱིས་ཟིན་པ་དེ་ཀ་ཡིན་ནོ་༎
དེ་ངོ་ཤེས་པས་སངས་རྒྱའོ་༎
དེའི་ཕྱིར་སེམས་ཅན་ཐམས་ཅད་རང་གིས་ངོ་ཤེས་པས་སངས་རྒྱས་དཀའ་ཐུབ་དང་བྲལ་ལོ་༎
འདོད་པའི་དོན་རིན་པོ་ཆེ་གྲུབ་པ་ཡིན་ནོ་༎
དེ་ལྟར་ཡིན་པ་ལ་ཡིན་པར་ངོ་མ་ཤེས་མ་རྟོགས་པའི་སེམས་ཅན་རྣམས་ནི་།
འགྱུ་བྱེད་དབུགས་ཀྱི་རྟ་ཕོ་ལ་།
དངོས་པོ་དང་རྫས་སུུ་མ་གྲུབ་པའོ་༎
བྱ་བྱེད་སྤྲེའུའི་རིག་པ་ཞོན་ནས་།
གཟུང་འཛིན་དང་ཆགས་སྡང་གི་དབང་གིས་འཁོར་བར་ལྷུང་བའོ་༎
འཆི་ཁ་མའི་མན་ངག་ལམ་དུ་ཁྱེར་བ་ལ་གསུམ་སྟེ་།
འཆི་ལྟས་བསྟན་པ་དང་༌།
བསླུ་བ་བསྟན་པ་དང་༌།
མ་སླུས་ན་འཕོ་བ་བསྟན་པ་དང་གསུམ་མོ་༎
ལྟས་ལ་གཉིས་ཏེ་།
རྟགས་དང་ལྟས་སོ་༎
དེ་ལ་གསུམ་གསུམ་སྟེ་དྲུག་གོ་། དེ་ལ
རྟགས་གསུམ་ནི་ལུས་རྟག་པ་རྡོ་རྗེ་སེམས་དཔའི
མོ་ངན་ན་འཆི་བས་ཏེ་།
དགྲ་ཡིན་རྐྱེན་གྱི་ཀུན་བླངས་ཉོན་མོངས་སྐྱེས་ན་།
དགྲ་ཡིན་ཆགས་སེམས་དྲག་པོ་སྐྱེས་ན་དགྲ་ཡིན་།
ལག་པའི་སོར་མོ་རྣམས་རྩེ་སྤྲད་དེ་།
བསྒྲེངས་ལ་གུང་མོ་གཉིས་ནང་དུ་བསྐུམ་པ་།
ཁ་བྲལ་མ་བཅུག་པར་སྲིན་ལག་ཚིག་གཉིས་ཆད་ན་བླ་ཚེ་འགྲོས་པས་།
གཉིས་ཁ་ཕྱེད་དམ་བལྟ་།
ཕྱེད་ན་འཆི་མ་གྲོལ་བར་འདུག་ན་ཡིད་ཆིའོ་བླ་ཚེ་འབྲོས་པ་ཡིན་ནོ་༎
འཆི་ཁའི་དགྲ་གསུམ་ནི་འཆི་ཁར་གདམས་ངག་མེད་པས་དམྱལ་བར་སོང་ན་།
ངག་གི་ད་ལྟར་ལ་མི་བསམ་རིག་པ་སོ་མར་བཞག་། ཅེས་པས་།
དུས་གསུམ་གྱིས་མི་སྙེགས་པར་།
གནས་ལུགས་ཀྱི་སྟེང་དུ་ཤེས་པ་རང་ལུགས་ཕྱམ་གྱིས་བཞག་ཏེ་།
དེའི་རིག་པ་མིག་ལ་གཏད་།
མིག་བར་སྣང་སྟོང་པ་ལ་གཏད་ནས་བཞག་པས་།
མ་བུ་སོར་བཞག་སྟེང་མི་དགོངས་པ་གནས་ལུགས
ངོ་བོ་མ་སྟོངས་པར་རིག་པའི་རང་བཞིན་གསལ
༄༅༎ ལ་མ་འགགས་པར་།
མཚན་ཉིད་དེ་ཡང་ལུས་ལས་ཆོས་ཉིད་སྟོང་པ་ལ་རང་རིག་ཡེ་ཤེས་སུ་།
མ་བུ་སོར་བཞག་མཉམ་ཉིད་དགོངས་པའོ་༎
ཞེས་སོ་༎
སྟོང་གསལ་དབྱེར་མེད་ཀྱི་དགོངས་པ་ཤེས་པ་གསལ་བྱ་དང་བཅས་པ་།
ཉམས་གཟུང་འཛིན་དང་བྲལ་བ་།
རིག་པ་གསལ་ལ་འཛིན་མེད་དུ་འཆར་རོ་༎
དེའི་གདངས་ཙིཏྟ་རིན་པོ་ཆེའི་ནང་ན་།
འོད་ཁ་དོག་ལྔའི་རང་བཞིན་དུ་།
ཚོམ་བུ་ལྔའི་དཀྱིལ་འཁོར་དང་བཅས་པ་བཞུགས་སོ་༎
ཡང་ཙིཏྟ་རིན་པོ་ཆེ་ཟུར་བརྒྱད་པ་།
གུར་ཕུབ་པའི་ནང་ན་རྩ་བཞི་གསུངས་སོ་༎
དེ་ལ་ཀུན་གཞིའི་རྒྱུ་རྣམ་ཤེས་ཆོས་ཉིད་དང
རང་བྱུང་གི་རྩ་མཐིང་ག་ཉོན་མོངས་ཅན་གྱི
ཡིད་རྒྱུ་༎ ཡེ་ཤེས་ཀྱི་སེར་པོ་།
ཡིད་ཀྱི་རྣམ་ཤེས་རྒྱུ་རང་རྒྱུད་ཀྱི་རྩ་དམར་པོ་།
སྒོ་ལྔའི་རྣམ་ཤེས་རྒྱུ་ཡོན་ཏན་གྱི་རྩ་ལྗང་གུའོ་༎
དེ་བ་ཐག་ཁུག་པའི་ཚུལ་དུ་ཡོད་།
དེ་བཞིའི་རྩེ་མོ་གཅིག་ཏུ་འདུས་པ་ལས་།
རྩའི་དྭངས་མ་དར་དཀར་ལུས་ཤ་རུས་བསྐྱེད་གྱི
སྐུད་པ་ཙམ་གཅིག་། དེ་ལ་ཁྲག་གི་དྭངས
མ་མཚལ་ཅོག་ལ་མ་ལྟ་བུར་གནས་སྟེ་།
དེ་ལ་དྲོད་ཀྱི་དྭངས་མ་མེ་ལོང་ངོས་ལ་ཉི་མ་ཤར་བ་ཙམ་གཅིག་གནས་སོ་༎
དེ་རླུང་རྩལ་དང་སྟོབས་བསྐྱེད་།
གི་དྭངས་མ་གསེར་ས་འོག་ཏུ་བཅུག་པའི་རླངས་པ་ཙམ་གཅིག་གནས་སོ་༎
དེ་བཞིའི་དཀྱིལ་ན་འོད་ཀྱི་དྭངས་མ་ཚོན་གྱི་གྲུ་གུ་བསྒྲིལ་བ་ལྟ་བུ་གནས་སོ་༎
དེའི་དཀྱིལ་ན་རིག་པ་ཤེས་བྱེད་ཀྱི་གཞི་དྲན་པའི་རྟེན་།
སྲོག་མི་ཤིགས་པའི་ཐིག་ལེ་།
ཨ་བ་དྷུ་ཏི་ཞེས་བྱ་བ་།
དྲན་རིག་གི་ངོ་བོ་།
དངོས་པོ་དང་རྫས་སུ་མ་གྲུབ་པ་།
རིག་པ་དང་སྣང་བ་མེད་པ་།
ངོ་བོ་དང་དོན་དུ་ནི་ཡོད་དེ་།
ཡེ་ཤེས་ཀྱི་དབང་པོ་ལྔ་དང་བཅས་པ་།
གདངས་འོད་ཁ་དོག་ལྔ་ཤར་བའི་ཀློང་ནས་རྒྱལ
བ་རིགས་ལྔའི་སྐུ་ཚོམ་བུ་དཀྱིལ་འཁོར་དང་བཅས
ནས་བཞུགས་པ་། དེ་མི་སྟོང་པ་ཡེ་ཤེས་གསང་ལམ་ནས་འཕོ་བ་ནི་།
ཕྱི་འབྲིང་གི་འོད་གསལ་ལ་འཕོ་ཏིང་ངེ་འཛིན་ནི་།
སྙིང་གི་རྩེ་མོ་གྱེན་ལ་ལྷག་བཟློག་ལ་།
རྩ་རིན་པོ་ཆེ་གསེར་གྱི་སྦུ་གུ་ཙམ་གཅིག
སྙིང་ནང་ནས་ཚངས་པའི་བུ་གར་འཇུག་གོ་།
དེའི་ནང་ནས་ཡར་འོད་ཁ་དོག་ལྔ་ལྡན་ཕྲ
མོ་རྟ་སྙིང་གི་རྩེ་མོ་ནས་ཡར་ལ་རྩ
རིན་པོ་ཆེ་གསེར་གྱི་རྣམ་དག་ཅེས་བྱ་བ
། གསེར་གྱི་སྦུ་གུ་ཅན་རྩ་གསུམ་དྲག་ཏུ་གྱེས་ཏེ་།
མིག་གཉིས་ལ་གཅིག་རྩ་བུ་རུ་ཟུག་ཡོད་པས
དེའི་ནང་ནས་ཡར་རིག་པ་ཚུད་པས་མྱ་ངན
ལས་འདས་པའི་ལམ་དུ་ཚུད་པ་ཡིན་ནོ་༎
རྔ་ཙམ་གཅིག་བསམ་ལ་།
དེ་ལ་ཨ་དཀར་པོ་ཉི་ཤུ་རྩ་གཅིག་སྟར་ལ་བརྒྱུས་པ་ལྟར་དཀར་ཁྲིག་གེ་བསྒོམ་ལ་།
ཨ་ཨ་ཞེས་དབུགས་ཀྱིས་ཐུབ་ཚད་བཟླས་པས་།
ཨ་གཅིག་ལ་གཅིག་ཐིམ་ནས་ཚངས་པའི་བུ་ག་ནས་།
རིག་པ་ཨའི་ཕྱིར་རྒྱང་རྩེར་འཐོན་པས་སྣང་བ་ཐམས་ཅད་རང་གི་རིག་པའི་རང་མདངས་།
འོད་གསལ་གྱི་ཀློང་དུ་གྱུར་པ་ལ་།
རིག་པ་གཏད་ལ་དབུགས་ཐུབ་ཚད་བསྡམ་མོ་༎
དེའི་ངང་ལ་ཕྲག་དོག་གིས་འགྲོའོ་༎
གསེབ་ལམ་ནས་འཕོ་བ་ནི་།
རིག་པ་མིག་ལ་གཏད་།
མིག་བར་སྣང་ལ་གཏད་།
ཡིད་འོད་གསལ་ལ་གཏད་ལ་འཕོའོ་༎
གསང་བློ་མཐའ་༄༅༎
མ་མཚན་བཅས་སུ་འཕོ་།
ལམ་ལ་འཕོ་བ་ནི་།
སྣ་སྒོ་ནས་རིག་པ་དབུགས་དང་འགྲོགས་ནས་ཧུམ
དུ་འཐོན་ཧུམ་དཀར་པོ་བདུན་གྱི་ནམ་མཁའ་ལ
བླ་མ་དང་ཡི་དམ་གསལ་བའི་ཐུགས་ཀར་ཡང
དང་ཡང་དུ་བསྟིམ་མོ་༎
འཕོ་བའི་དུས་དེ་རྣམས་སུ་སྐྱེལ་མ་གསུམ་སྔར
ཉམས་སུ་བླངས་པའི་སྐྱེལ་མ་ཉམས་གདེང་དུ་ཆུད
པས་འཆི་ཁར་གསལ་ཐེབས་པའི་སྐྱེལ་མའོ་༎
སུན་མ་གསུམ་ནི་སྐུའི་བསུན་མ་སྣང་སྲིད་ཐམས་ཅད་འོད་ཁ་དོག་ལྔ་རུ་འཆར་རོ་༎
གསུང་གི་བསུན་མ་སྒྲ་རུ་འཆར་རོ་༎
ཐུགས་ཀྱི་བསུན་མ་ཟེར་དུ་འཆར་རོ་༎
དེ་རྣམས་སྐུ་གསུང་ཐུགས་སུ་ངོ་ཤེས་པར་བྱའོ་༎
རིག་པ་རང་འོད་གཉིས་སུ་མེད་པར་ཐིམ་པ་༎
དཔེར་ན་ཆུ་དང་འོ་མ་འདྲེས་ཙ་ན་ཆུ་ཡང་འོ་མའི་རང་བཞིན་དུ་འགྱུར་བས་།
དེ་ལྟར་རིག་པ་འོད་གསལ་དུ་ཐིམ་མོ་༎
དང་ལྡན་པར་བྱས་ཏེ་།
སུན་མ་གསུམ་ནི་སྟེང་དུ་འཕོའོ་༎
དེ་ནི་རང་གི་རིག་པའི་འོད་གསལ་གཉིས་སུ་མེད་པར་ཐིམ་ནས་།
སྐྱེ་མེད་ཆོས་ཀྱི་སྐུར་སངས་རྒྱའོ་༎
གསུམ་པ་བར་དོའི་མན་ངག་ངོས་གཟུང་བ་ལ་གསུམ་སྟེ་།
ཆོས་ཉིད་བར་དོ་དང་༌།
སྲིད་པ་ལོངས་སྐུ་དབང་པོ་འབྲིང་༌།
བར་དོ་དང་༌།
རྨི་ལམ་སྤྲུལ་སྐུ་དབང་པོ་ཐ་མ་།
ངོ་བོ་ནི་དགེ་སྡིག་འཁོར་འདས་ཀྱིས་ཕྱོགས་ཀྱང་ད་རུང་མ་སྨིན་པ་སྟེ་།
གཞི་ངོ་བོ་ཉིད་ཀྱི་གནས་ལུགས་མི་འགྱུར་བའོ་༎
བར་དོ་དང་གསུམ་མོ་༎
ཆོས་ཉིད་བར་དོ་ལ་གཉིས་ཏེ་།
སྣང་བ་དེ་ལ་འདྲིས་ཤིང་གོམས་པ་དང་༌།
དེ་ལ་འདུག་གོ་། སྣང་བ་གསུམ་དང་འོད་རིག་པའི་རང་གདངས་།
ཟེར་དང་ཤེས་པའི་དུད་འཕྲོ་།
སྒྲ་དང་གསུམ་མོ་༎
དང་པོའི་མཚམས་སྦྱོར་གསུམ་ན་།
འོད་ཀྱི་སྔོན་ལ་མ་འགྲོ་ཞེས་བྱ་སྟེ་འོད་དངས་སོ་༎
རང་ཁ་མ་ཡིན་ལྟ་ཞིང་དགའ་བྲོད་མི་བྱའོ་༎
འོད་ཀྱི་གདེངས་ལ་མི་གཏད་།
ཞེས་བྱ་སྟེ་འོད་རང་འོད་དུ་ཤེས་པར་བྱས་ལ་འཇིགས་པར་མི་བྱའོ་༎
འོད་ཀྱི་ལོགས་ལ་མི་འགྲིམ་ཞེས་བྱ་སྟེ་།
འོད་བཏང་སྙོམས་སུ་མ་བཞགས་པར་དྲན་པར་ཟིན་པར་བྱའོ་༎
འོད་ནི་།
དབུགས་ཆད་པའི་དུས་སུ་།
སྣང་སྲིད་ཐམས་ཅད་ཁ་དོག་ལྔ་རུ་ཞག་ལྔ་འཆར་ཏེ་།
བསམ་གཏན་གྱི་ཞག་གསུམ་གནས་སོ་༎
འོད་ཀྱི་ཟེར་ནི་གདམས་ངག་མ་བསྟན་པ་ལ་ཟེར་།
མཚོན་ཆར་སྣང་༌།
བཏབ་པ་།
ཆོས་མཛད་ལ་།
རྡོ་རྗེ་བུུ་ག་ཁོང་སེང་དུ་འོང་ངོ་༌༎
སྐད་རིང་པོ་གཅིག་། སྐད་འབྲིང་པོ་གཅིག་།
སྐད་ཐུང་ངུ་གཅིག་། གསུམ་གྱི་བར་ཞག་གསུམ
ཟེར་རོ་༎ སྒྲ་ནི་ཕལ་པ་ལ་འཇིགས་པའི་སྒྲ་ཐོས་།
རྣལ་འབྱོར་པ་ཆོས་ཉིད་ཀྱི་སྒྲར་ཐོས་།
དེ་ལྟར་སྦྱར་ན་འོད་ཀྱི་ཕྱིའི་འོད་ལྔ་པོ
དེ་ཉིད་དབང་པོ་ལྔའི་རྩ་ལ་ཟུག་ཅིང་ཤར
ཏེ་འོད་མཐིང་ག་མིག་ལ་ཟུག་གོ་། འོད
དཀར་པོ་རྣ་བའི་རྩ་ལ་ཟུག་གོ་། འོད
སེར་པོ་སྣའི་རྩ་ལ་ཟུག་གོ་། འོད་དམར
པོ་ལྕེའི་རྩ་ལ་ཟུག་གོ་། འོད་ལྗང་གུ
ལུས་ལ་ཟུག་ཅིང་ཤར་རོ་༎
དེ་ལྟར་ཤར་བས་མིག་གིས་གཟུགས་མཐོང་བས་ཐམས་ཅད་གསལ་ལོ་༎
རྣ་བས་སྒྲ་ཐོས་པས་ཐམས་ཅད་དྲན་སྟོང་༌༎
སྣས་དྲི་ཚོར་ན་ཐམས་ཅད་ཚོར་སྟོང་༌།
ལྕེས་རོ་མྱོང་བ་ཐམས་ཅད་རོ་སྟོང་ལུས་ཀྱིས
རེག་བྱ་ཐམས་ཅད་རེག་སྟོང་འོད་ལྔའི་རྩལ་དབང
པོ་ལྔ་ལ་ཤར་།
དབང་པོ་ལྔའི་རྩལ་འབྱུང་བ་ལྔར་སྣང་བས་ཡིན
པས་དོན་ལ་ཕྱི་འབྱུང་བ་ལྔ་པོ་འདི་ཐམས
ཅད་ཆོས་ཉིད་འོད་གསལ་དུ་གོ་དགོས་སོ་༎
ཡུལ་དུ་འབྱུང་བ་ལྟར་སྣང་ལ་།
ཟེར་ནི་ཚོགས་དྲུག་འགག་མེད་དོ་༎
ཉོན་ཅིག་མ་ཡེངས་ཉོན་ཅིག་། རིགས་ཀྱི་བུ་གང་ཞིག་ཕུང་པོ་ལྷག་མ་མེད་༄༅༎
པར་སངས་རྒྱ་བར་འདོད་པས་ཡིད་འདི་ལྟར་ཤེས་པར་བྱའོ་༎
རང་གི་སྙིང་ནང་ན་འོད་ཁ་དོག་ལྔའི་དཀྱིལ
ན་སངས་རྒྱས་རྒྱལ་བ་རིགས་ལྔའི་སྐུ་ཚོམ་བུའི
དཀྱིལ་འཁོར་བཅས་པ་སྐུ་ཉུང་འབྲུ་ལ་སྤྱན་ཕུལ
ཐག་ཙམ་སྣ་ཚོགས་གཅེར་བུར་བཞུགས་སོ་༎
སྐུ་དེ་ཡང་ངོ་བོ་གསལ་བ་ཟང་ཐལ་བ
འཛིན་རྟོག་དང་བྲལ་བའི་ཡེ་ཤེས་སུ་བཞུགས་སོ
༎ དེ་ལྟར་རང་གི་སྙིང་གི་ནང་ན་སངས
རྒྱས་ཀྱི་སྐུ་ཡུངས་འབྲུ་ཙམ་བཞུགས་ཤིང་འཁྲུལ་སྣང
འགགས་པའི་དུས་སུ་སྐུ་ཆེན་པོ་ནམ་མཁའི་མཐའ
༎ དང་མཉམ་པ་། འབྲིང་པོ་རི་རབ་ཙམ་གྱིས་ཁེངས་ནས་རང་འཆར་རོ་༎
དེ་ལ་མ་འཇིགས་ཤིག་། དེ་ངོ་ཤེས་པས
ཆོག་གོ་། ཀྱེ་གསང་བའི་བདག་པོ་ལེགས་པར
ཟུང་ཞིག་། རང་འཆི་ཁར་ཆོས་ཉིད་རང་སྣང
གི་ནམ་མཁའ་ལ་།
སངས་རྒྱས་ཀྱི་སྐུ་མངོན་སུམ་དུ་འཆར་རོ་༎
དེ་ངོ་ཤེས་པས་ཆོག་གོ་། རང་གི་རིག
པ་འོད་ལྔ་དང་འདུ་འབྲལ་མེད་པར་འགྲོགས་པ
ཡིན་ནོ་༎ མ་ནུ་།
སརྦ་།
བུདྡྷ་།
ཛྙ་ན་།
ཀ་ཡ་།
པཉྩ་།
རིགས་ཀྱི་བུ་རང་ལ་སངས་རྒྱས་ཀྱི་སྐུ་རང
ལ་ཡོད་པས་གཞན་དུ་མ་འཚོལ་ཅིག་། སངས
རྒྱས་འོད་ལྔའི་ལུས་སུ་བཞུགས་ནས་གསལ་འགྲིབ་དང
བྲལ་ལོ་༎ སངས་རྒྱས་ཀྱི་སྐུ་ལ་འགྱུར་བ་མེད་པས་སྐྱེ་འཆི་དང་བྲལ་ལོ་༎
སངས་རྒྱས་ཐམས་ཅད་རང་ངོ་ཤེས་པས་སངས་རྒྱས་པའི་དཀའ་ཐུབ་དང་བྲལ་ལོ་༎
སངས་རྒྱས་འོད་ཀྱི་སྐུ་གསལ་ལ་རྟོག་པ་མེད་པས་།
རང་ལ་རང་བཞིན་མེད་པ་བདེ་བ་རྒྱུན་ཆད
མེད་པར་རང་གི་སྙིང་གི་ནང་ན་བཞུགས་སོ
༎ བསྟན་པ་ཐམས་ཅད་ཀྱི་བུ་གཅིག་བུའི་རྒྱུད་ལས་།
སངས་རྒྱས་སྐུ་གསུམ་བསྟན་པའི་ལེའུ་སྟེ་གསུམ་པའོ་༎།
། ཨྱ་སྤང་ཐོབ་མེད་པ་རྩ་དར་དཀར་གྱི
སྐུད་པ་ཙམ་འདིའི་ནང་གང་ན་ཡར་ཡེ་ཤེས
འགྱུའོ་༎ ཤྱ་ཡངས་པ་ཆེན་པོ་ཆོས་ཀྱི་གནས་ལུགས་ཡིན་།
བ་མཐའ་རྣམ་པར་གྲོལ་བ་།
བ་ལས་ཀྱི་མཐའ་མ་བསྒྲིབས་པས་།
ཨ་བདེ་བ་ཆེན་པོ་༎
ཨ་འུབ་ཆུབ་པ་།
ཧྭ་ཡེ་ཤེས་ཉི་མ་རང་ལ་སྣང་བའོ་༎
ནྱ་ས་ལེ་བ་།
མཀསྟོང་ངེ་བ་།
དྱ་མེ་རེ་བ་།
སྱ་སངས་རྒྱས་མཐོང་བའོ་༎
མདྱ་གོང་ན་གཞན་མེད་པའོ་༎
དྲ་ན་བསྒོམ་པ་།
ཀྱམ་ལྟ་བ་མི་གཡོ་བར་བྲིས་།
ཧྲིཏྭམ་འོད་ལྔ་གསལ་ལམ་མི་གཡོ་བར་།
ཆུ་བོ་རྒྱུད་ཀྱི་ཏིང་འཛིན་།
དྭ་སྤྱོད་པ་མི་གཡོ་བ་།
དལདག་པ་ཆོས་སྐུའི་གནས་ལུགས་འགྱུར་བ་མེད་ཅིང་གསལ་སྒྲིབ་མེད་།
ཤ་འབྲས་བུ་མི་འགྱུར་བ་སྤང་ཐོབ་མེད་།
མ་མ་ཝ་དྲག་པོ་མེད་པས་འགྱུར་བ་མེད་ཅིང་སྒྲིབ་མེད་།
ཨ་གསུང་གི་གནས་ལུགས་སྨྲ་བསམ་བརྗོད་བྲལ་ཡིན་།
སཏ་སྐུ་གནས་ལུགས་འོད་ལྔའི་དུས་སུ་ཡོད་།
འོད་ལྔ་ལ་གསལ་འགྲིབ་མེད་དོ་༎
གསལ་ལ་མ་འགགས་པས་འོད་ལྔར་གསལ་ལོ་།
ཉས་ཐུགས་ཀྱི་གནས་ལུགས་རྣམ་རྟོག་བྲལ་བ་ཡིན་།
མམམ་སྐྱེ་བ་མེད་པ་འགྱུར་བ་མེད་པ་ཡིན་།
སངས་རྒྱས་ཐམས་ཅད་མེས་པོ་རང་ལ་ཡོད་།  འདིའི་ནང་ན་ཡེ་ཤེས་རྒྱུའོ་༎
རྩ་དར་དཀར་གྱི་སྐུད་པ་ཙམ་འདིའི་ནང་ན་ཡར་ལ་ཡེ་ཤེས་འགྱུའོ་༎
ངོ་བོ་སྟོང་པར་བཞུགས་།  ཡུལ་གྱི་ཡེ་ཤེས་ཀློང་བརྟོལ་ཏེ་།
དཔལ་བེའུའི་ཡེ་ཤེས་ལྔ་ཡིན་།  ལྷག་མཐོང་གི་ཡེ་ཤེས་ཀྱིས་མ་རིག་པ་གདར་ཤ་གཅོད་།
རིག་པ་ཆོས་ཀྱི་སྐུ་ཡིན་།
ཨོམ་བདག་ཏུ་རྟོག་པའི་སྔོ་དང་བྲལ་བའི་ཡེ་ཤེས་ཆེན་པོའི་ངང་ལ་བཞག་༄༅༎
གོ་། ཨ་རྣམ་རྟོག་དང་བྲལ་བ་ཡིན་།
རང་སངས་ངེས་པ་ཡིན་།
ཨ་རང་སྣང་གི་དགོངས་པ་ལ་གནས་པ་ཡིན་༎
མྨ་བསྒོམ་པའི་དཔེ་མར་མེ་རླུང་གིས་མ་བསྐྱོད
པ་ལྟ་བུ་། དང་པོའི་ཉི་མ་ཡིན་ནོ
༎ ཡོན་ཏན་གྱི་དཔེ་ནོར་བུ་ཆུ་དངས་ལྟར་ཡིན་།
ཨམ་དཔལ་རྟོག་མེད་ཡོན་ཏན་འགྱུར་བ་།
ཧུམ་སྙིང་རྗེས་བཏང་སྙོམས་ཟིན་པས་འབྲེལ་བ་སྟོང
ཉིད་སྙིང་རྗེའི་སྙིང་པོ་ཅན་རང་གི་རྒྱུད་ལ
ཤར་བ་ཡིན་པས་འཁོར་བ་ལ་རང་བཞིན་ཡོད
མ་མྱོང་༌། ཀྐ་ཡེ་ཤེས་རོལ་བ་འགགས་པ་མེད་པས་ཤག་གིས་འཆར་རོ་༎
ཏྲྟྲ་མ་བཅོས་པའི་སྤྱོད་པ་ལྷུག་པར་བཞག་བུན་ནི་ལོང་བ་ཡིན་།
ཨིབ་ཆོས་ཉིད་སྟོང་པ་ཉིད་ངོ་བོར་མ་གྲུབ་པའོ་༎
ཡེ་ཤེས་ལ་རྟོག་པ་མེད་དོ་༎
སྐུ་ངོ་བོར་བཏུབས་པས་སངས་རྒྱས་ཀྱི་ཡིན་།
ག་།༔་འབྲས་བུས་འདི་སྟེ་བཏུབས་པས་སྐུ་ལྔ
ཡེ་ཤེས་ལྔ་ཡིན་ནོ་། མ་རིག་པ་རྣམ
རྟོག་ཐམས་ཅད་སྤང་བྱ་ཡིན་ནོ་། ངོ་སྤྲོད
གསུམ་གྱི་སངས་རྒྱས་ཀྱི་ལམ་ཡིན་། སངས་རྒྱས
དང་སེམས་ཅན་རྒྱུ་གཅིག་ཡིན་།
དེ་ངོ་ཤེས་ན་སངས་རྒྱས་མ་ཤེས་ན་འཁོར་བ་ཡིན་།  ་བུདྡྷ་།
སམཏི་།
རོ་མ་ཧ་རང་ཆས་སུ་ཡོད་།
ཀ་ལ་འོད་ལྔ་ཞུགས་།
བྷྱིད་ཏྱ་རིག་པ་ཡེ་ཤེས་འོད་འཕྲོ་བ་བཞུགས་།
ཛྙ་ན་།
ཡེ་ཤེས་རྟོག་མེད་།
ཙིཏྟ་སྙིང་གི་ནང་ནས་སངས་རྒྱས་བཞུགས་།
བུདྡྷ་།
བཛྲ་མ་ཧ་།
རྡོ་རྗེའི་སྐུ་ཡིན་ནོ་༎
ཙཀྴུ་ཡེ་ཤེས་སྤྱན་ལ་གསལ་འབྲིབ་མེད་པ་ཡིན་།
བྷྱིདཏྱ་མ་རིག་པ་རང་ངོ་ལ་འཁྲུལ་པ་མེད་པ་ཡིན་།
ཨ་མལ་སྐྱེ་བ་མེད་པ་མཉམ་པ་ཉིད་།
མ་ཧ་།
པཉྩ་སངས་རྒྱས་སྐྱེ་འཆི་མེད་པ་ཆེན་པོ་ཡིན་།
ཀ་ཡ་དྷརྨ་ལ་།
མཉམ་པ་ཉིད་ཡིན་།
ཨ་སྐྱེ་བ་མེད་དོ་།
གསུངས་ནས་ཅང་མེད་དོ་༎
གསལ་ལ་འཚེར་བ་མེད་པ་ཡིན་།
རང་ངོ་ཤེས་ན་འཁོར་བའི་སྡུག་བསྔལ་དང་བྲལ
བའི་སྣང་བ་འདི་རྨི་ལམ་དང་ཁྱད་མེད་དེ
ཡོད་མ་མྱོང་འཁྲུལ་སྣང་རྨི་ལམ་དང་འདྲ་བས
བདེན་པར་མ་འཛིན་།
དགའ་རབ་རྡོ་རྗེས་འདི་སྐད་ཅེས་སྨྲས་སོ་༎
ཀྱེ་ཀྱེ་སངས་རྒྱས་ཐུགས་རྗེ་ཅན་།
སེམས་ཅན་གྱི་སྡུག་བསྔལ་བསལ་དུ་གསོལ་།
ཅེས་ཞུས་སོ་༎
དེ་ནས་བཅོམ་ལྡན་འདས་ཀྱིས་བཀའ་སྩལ་པ་།
གསང་བའི་བདག་པོ་སངས་རྒྱས་རང་ལ་ཡོད་དོ་༎
ཞེས་གསུངས་སོ་༎
བསྟན་པ་ཐམས་ཅད་ཀྱི་བུ་གཅིག་པུའི་རྒྱུད་ལས་།
སངས་རྒྱས་ཀྱི་གདམས་ངག་བསྟན་པའི་ལེའུ་སྟེ་བཞི་པའོ་༎།
། བྷྱིད་ཏྱ་ཨ་ཏ་ཐ་ག་ཏ་།
ཀུ་ལ་པཉྩ་པ་ནི་བུདྡྷ་ཀུ་ལ་ཙིཏྟ་པ་ནི་བུདྡྷ་ཀ་ཡ་ཧ་མ་ས་ཨ་སི་།
གསུངས་ནས་དགོངས་པ་ལ་གཤེགས་སོ་༎
ནམ་མཁའི་དཀྱིལ་ནི་ཆོས་ཀྱི་དབྱིངས་ཡིན་ནོ་།
ནམ་མཁའི་དཀྱིལ་ན་ཉི་ཟླའི་ཉི་ཟླ་ནི་ཡེ་ཤེས་ལྔ་ཡིན་ནོ་།
ཁང་པ་རིན་ཁང་པ་ནི་རང་གི་ལུས་ཡིན་འོད་ལྔ་ནི་ཁ་དོག་ལྔ་ཡིན་ནོ་༎
པོ་ཆེ་འོད་།
དེ་ནས་གསང་བའི་བདག་པོས་འདི་སྐད་ཅེས་ཞུས་སོ་༎
ཀྱེ་ཀྱེ་སངས་རྒྱས་རྡོ་རྗེ་འཆང་༌།
སངས་རྒྱས་ཀྱི་བཞུགས་ཚུལ་གསུམ་གསུང་དུ་གསོལ་༎
ཅེས་ཞུས་སོ་༎
བཅོམ་ལྡན་འདས་ཀྱིས་བཀའ་སྩལ་པ་།
ཕྱག་ན་རྡོ་རྗེ་ཁྱོད་མ་ཡེངས་པར་ཉོན་ཅིག
། རང་གི་སྙིང་གི་ནང་ན་སངས་རྒྱས་འོད
ལྔའི་ཕུང་པོར་བཞུགས་སོ་༎
རང་གི་སྙིང་གི་དཀྱིལ་ན་སངས་རྒྱས་ཀྱི་སྐུ
ཉུང་འབྲུ་ཙམ་ལ་སྤྱན་ཕུལ་ཐག་གང་བཞུགས་སོ
༎ རང་གི་སྙིང་གི་ནང་ན་འོད་ཁ་དོག་ལྔའི་དཀྱིལ་ནས་།
སངས་རྒྱས་རྒྱལ་བ་རིགས་༄༅༎
ལྔ་འཁོར་དང་བཅས་པ་ཐམས་ཅད་སེང་གེ་དང་༌།
གླང་པོ་ཆེ་དང་༌།
རྟ་དང་༌།
རྨ་བྱ་དང་༌།
ཤང་ཤང་གི་གདན་དང་༌།
སྐུ་ཁ་དོག་ལྔ་དང་ལྡན་པ་།
ཕྱག་མཚན་རྡོ་རྗེ་རྩེ་ལྔ་བསྣམས་པ་།
ནོར་བུ་རིན་པོ་ཆེ་དང་༌།
པདྨ་འདབ་མ་བརྒྱད་པ་དང་༌།
རྡོ་རྗེ་རྒྱ་གྲམ་དང་༌།
འཁོར་ལོ་རྩིབས་བརྒྱད་པ་རྣམས་བསྣམས་ནས་།
རིན་པོ་ཆེ་འོད་འབར་བའི་སྐུ་དང་༌།
རང་གི་སྙིང་གི་ནང་ན་ད་ལྟ་བཞུགས་སོ་༎
རང་གི་ཀླད་པའི་ནང་ན་།
སངས་རྒྱས་ཁྲོ་བོའི་སྐུ་བཛྲ་ཧེ་རུ་ཀ་དང་༌།
བུདྡྷ་ཧེ་རུ་ཀ་དང་༌།
རཏྣ་ཧེ་རུ་ཀ་དང་༌།
པདྨ་ཧེ་རུ་ཀ་དང་༌།
ཀརྨ་ཧེ་རུ་ཀ་དང་༌།
ཁྲག་འཐུང་གི་ལྷ་ཚོགས་ཐམས་ཅད་མངོན་སུམ་དུ་བཞུགས་སོ་༎
ཀྱེ་གསང་བའི་བདག་པོ་རང་གི་ཀླད་པའི་ནང
ན་ཁྲག་འཐུང་གི་ལྷ་ཚོགས་སྣ་ཚོགས་གཅེར་གྲོལ
དུ་བཞུགས་སོ་༎ རང་གི་ལུས་འདི་ལ་སངས
རྒྱས་ཀྱི་གྲོང་ཁྱེར་ཉི་ཁྲི་དང་ཆིག་སྟོང་ཡོད
དུ་བཞུགས་སོ་༎ དོ་༎ གྲོང་ཁྱེར་དེ་དག
ཐམས་ཅད་ན་སངས་རྒྱས་ཀྱི་སྐུ་ཐམས་ཅད་ན
སངས་རྒྱས་ཀྱི་སྐུ་ཐམས་ཅད་ཀྱིས་ཁྱབ་ནས་ཡོད
དུ་བཞུགས་སོ་༎ དོ་༎ དོ་༎ རང་གི
རྩའི་ནང་ཐམས་ཅད་བདེ་བར་གཤེགས་པའི་སྐུས་ཁེངས
དུ་བཞུགས་སོ་༎ དོ་༎ དོ་༎ ནས་ཡོད
དོ་༎ ཀྱེ་གསང་བའི་བདག་པོ་ལེགས་པར་ཉོན
ལ་ཡིད་ལ་ཟུང་ཞིག་། གངས་སམ་གཡའ་ལས
བྱུང་བའི་མན་ཤེལ་དྲི་མ་མེད་པ་ཉི་མ
དུ་བཞུགས་སོ་༎ དོ་༎ དོ་༎ ནས་ཡོད
དོ་༎ ལས་ཕྱར་བས་། འོད་ཁ་དོག་ལྔ
ལྷུག་པར་འཆར་རོ་༎
དེ་ཡང་འདི་ལྟ་སྟེ་།
ཁ་དོག་མཐིང་ག་དང་༌།
དཀར་པོ་དང་༌།
སེར་པོ་དང་༌།
དམར་པོ་དང་༌།
ལྗང་གུའོ་༎
དེ་བཞིན་དུ་རང་གི་སྙིང་གི་དཀྱིལ་ན་བཞུགས་སོ་༎
རང་འཆི་བའི་དུས་སུ་འོད་ལྔ་གསལ་ལ་འཚེར་བ་།
རང་བཞིན་གྱིས་བཀྲག་ལ་ཉམ་ང་བ་།
སོས་ཀའི་བྱང་ཐང་ཆེན་པོ་ལ་།
སྨིག་རྒྱུ་རྒྱུ་བ་བཞིན་མེར་མེར་འོང་ངོ་༌༎
དེ་ལ་མ་འཇིགས་ཤིག་། འོད་ཟེར་མཚོན་ཆའི་ཆར་པ་བབས་པ་འདྲ་བ་འོང་ངོ་༌༎
དེ་ལ་མ་སྐྲག་ཅིག་། འོད་ཀྱི་ནང་ཐམས
ཅད་ནས་ཆོས་ཉིད་རང་སྒྲ་འབྲུག་སྟོང་ལྡིར་བ
ལྟར་དྲག་ལ་ཆེ་བ་འོང་༌།
དེ་ལ་མ་དངངས་ཤིག་། དེ་གསུམ་ལ་མི
འཇིགས་མི་དངངས་མི་བྲེད་པ་དེ་ནི་སངས་རྒྱས
ཡིན་ནོ་༎ དེ་གསུམ་ལ་བྲེད་འཇིགས་སྐྲག་པ
དེ་ནི་རྫོགས་ལྡན་མུན་པ་ནག་པོའི་རྒྱལ་ཁམས
ཡིན་ནོ་༎ ཞེས་བྱ་བ་། ཉིན་མོ་ཉི་མའི་སྣང་བ་མེད་།
ནུབ་མོ་ཟླ་བའི་སྣང་བ་མེད་།
ནང་ནུབ་མེའི་སྣང་བ་མེད་པ་།
རླུང་དང་ཆར་དང་མུན་པ་ནག་པོའི་གསེབ་ན་།
ཤིན་ཏུ་སྡུག་བསྔལ་ལ་།
འཁོར་བ་སྲིན་གྱི་ཁ་ཆུ་དང་འདྲ་བས་འཁོར་ཞིང་འཁྱམས་སོ་༎
དེས་ན་གདམས་པ་འདི་གནད་ཆེའོ་༎
འདི་མ་ཤེས་ན་ཕན་མེད་དོ་༎
ཞེས་གསུངས་སོ་༎
བསྟན་པ་ཐམས་ཅད་བུ་གཅིག་པུའི་རྒྱུད་ལས་།
སངས་རྒྱས་ཀྱི་བཞུགས་ཚུལ་བསྟན་པའི་ལེའུ་སྟེ་ལྔ་པའོ་༎།
། དེ་ནས་གསང་བའི་བདག་པོས་འདི་སྐད་ཅེས་ཞུས་སོ་༎
ཀྱེ་ཀྱེ་བཅོམ་ལྡན་རྡོ་རྗེ་འཆང་༌།
སངས་རྒྱས་ཀྱི་མངོན་རྟགས་གསུམ་གསུང་དུ་གསོལ་།
ཅེས་ཞུས་སོ་༎
བཅོམ་ལྡན་འདས་ཀྱིས་བཀའ་སྩལ་པ་།
ཕྱག་ན་རྡོ་རྗེ་ཁྱོད་ཉོན་༄༅༎
ཅིག་། སངས་རྒྱས་ལ་གཉིས་མངོན་པར་རྫོགས་པར་སངས་རྒྱ་བ་དང་༌།
ཡང་དག་པར་རྫོགས་པར་སངས་རྒྱ་བའོ་༎
མངོན་པར་རྫོགས་པར་སངས་རྒྱ་བ་དེ་ལ་།
འོད་དང་སྒྲ་དང་༌།
གདུང་དང་༌།
སྐུ་འོང་ངོ་༌༎
འོད་གྱེན་ལ་འགྲེངས་ནས་།
སྤྲས་པའི་སྐས་ཀྱི་ཡིན་ནམ་ཚུལ་དུ་འོང་ངོ་༌༎
དབུགས་ཆད་པ་དང་༌།
སངས་མི་རྒྱ་བར་ཞག་ལྔ་ནས་སངས་རྒྱའོ་༎
འོད་ཁང་ཁྱྀམ་གྱི་ཚུལ་དུ་བྱུང་ན་།
ཞག་ལྔ་ནས་བརྟན་པ་ཐོབ་ནས་སངས་མི་རྒྱ་བར་།
དབུགས་ཆད་པ་དང་སངས་རྒྱའོ་༎
སྒྲ་ལ་གཉིས་ཏེ་སྒྲའུར་ཟེར་ན་ཞག་ལྔ་ནས་སངས་རྒྱས་སོ་༎
སྒྲ་ཐུགས་ཟེར་ན་ཞག་བདུན་ནས་སངས་རྒྱའོ་༎
གདུང་ལྔ་དཀར་པོ་བྱུང་ན་།
རྡོ་རྗེ་སེམས་དཔའི་ཞིང་ཁམས་སུ་སྐྱེའོ་༎
སྐྱེས་ནས་མངོན་པར་རྫོགས་པར་སངས་རྒྱའོ་༎
སེར་པོ་བྱུང་ན་།
རིན་ཆེན་འབྱུང་ལྡན་གྱི་ཞིང་ཁམས་སུ་སྐྱེས་ནས་མངོན་པར་སངས་རྒྱའོ་༎
གདུང་ཁ་དོག་དམར་པོ་བྱུང་ན་།
སྣང་བ་མཐའ་ཡས་ཀྱི་ཞིང་ཁམས་སུ་མངོན་པར་རྫོགས་པར་སངས་རྒྱའོ་༎
གདུང་ཁ་དོག་ལྗང་ཁུ་བྱུང་ན་།
དོན་ཡོད་གྲུབ་པའི་ཞིང་ཁམས་སུ་སྐྱེའོ་།
ཁ་དོག་མཐིང་ག་བྱུང་ན་།
རྣམ་པར་སྣང་མཛད་ཀྱི་ཞིང་ཁམས་སུ་སངས་རྒྱ་བ་ཡིན་ནོ་༎
སྐུ་ལ་གཉིས་ཏེ་ཞི་བའི་སྐུ་བྱུང་ན་སྣང་བ་འདི་འགགས་པ་དང་སངས་རྒྱའོ་།
ཁྲོ་བོའི་སྐུ་བྱུང་ན་ཞག་ལྔ་ནས་སངས་རྒྱའོ་༎
དེ་བཞིན་དུ་འོད་དང་༌།
སྒྲ་དང་༌།
གདུང་དང་༌།
སྐུ་འབྱུང་ངོ་༌༎
ཞེས་གསུངས་སོ་༎
བསྟན་པ་ཐམས་ཅད་ཀྱི་བུ་གཅིག་པུའི་རྒྱུད་ལས་།
མངོན་རྟགས་བསྟན་པའི་ལེའུ་སྟེ་དྲུག་པའོ་༎།
། དེ་ནས་ཡང་གསང་བའི་བདག་པོས་འདི་སྐད་ཅེས་ཞུས་སོ་༎
ཀྱེ་ཀྱེ་བཅོམ་ལྡན་རྡོ་རྗེ་འཆང་༌༎
སྐུ་ལྔའི་གནས་ལུགས་གསུང་དུ་གསོལ་༎
ཅེས་ཞུས་སོ་༎
དེ་ནས་བཅོམ་ལྡན་འདས་ཀྱིས་བཀའ་སྩལ་པ་།
གསང་བའི་བདག་པོས་ཞུས་པ་ལེགས་སོ་༎
རང་གི་སྙིང་གི་དཀྱིལ་ན་།
དབུས་རྣམ་པར་སྣང་མཛད་སྐུ་མདོག་མཐིང་ག་ཡབ་ཡུམ་འཁོར་དང་བཅས་པ་བཞུགས་སོ་༎
རང་གི་སྙིང་གི་ནུབ་ན་སྣང་བ་མཐའ་ཡས་ཡབ་ཡུམ་འཁོར་དང་བཅས་པ་བཞུགས་སོ་༎
རང་གི་བྱང་ན་དོན་ཡོད་གྲུབ་པ་ཡབ་ཡུམ་འཁོར་དང་བཅས་པ་བཞུགས་སོ་༎
རང་གི་ཀླད་པའི་ནང་ན་སངས་རྒྱས་ཁྲོ་བོའི་སྐུས་ཁེངས་ནས་ཡོད་དོ་༎
རང་གི་རིག་པ་མ་འགགས་པར་གསལ་བ་འདི་ཆོས་སྐུ་ཡིན་ནོ་༎
སངས་རྒྱས་རྒྱལ་བ་རིགས་ལྔ་རང་གི་སྙིང་གི་ནང་ན་བཞུགས་པ་ལོངས་སྐུ་ཡིན་ནོ་༎
རང་གི་ཀླད་པའི་དུང་ཁང་དཀར་པོའི་ནང་ན་ཡོད་པ་དེ་སྤྲུལ་པའི་སྐུ་ཡིན་ནོ་༎
རང་གི་ཀླད་པའི་ནང་གི་དབུས་འོད་ཁ་དོག་ལྔ་ཡོད་དོ་༎
འོད་ལྔའི་ནང་ན་སངས་རྒྱས་ཀྱི་སྐུ་བཞུགས་སོ་༎
རང་གི་གཞུངས་པའི་ནང་ན་སངས་རྒྱས་ཀྱི་སྐུ་བཞུགས་སོ་༎
རང་གི་ལུས་རྩའི་དྲ་བར་ཡོད་དོ་༎
རྩའི་ནང་ན་སངས་རྒྱས་ཀྱི་གྲོང་ཁྱེར་ཡོད་དོ་༎
འོད་ལྔ་སངས་རྒྱས་ཀྱི་རང་ལུས་སུ་ཤེས་ན་སངས་རྒྱའོ་།
ཁུག་པ་ལྔ་ཤེས་ན་དབུགས་མ་ཆད་པ་ལ་༄༅༎
སངས་རྒྱའོ་༎
ཞེས་གསུངས་སོ་༎
དེ་ནས་རྡོ་རྗེ་སེམས་དཔའི་ཞལ་ནས་།
སློབ་དཔོན་དགའ་རབ་རྡོ་རྗེ་ལ་།
རིགས་ཀྱི་བུ་ངས་འཇིག་རྟེན་གྱི་ཁམས་སུ་རང
ལོ་ཉི་ཤུ་རྩ་བཞིར་སྤྲུལ་པའི་སྐུ་རུ་བཞུགས
སོ་༎ སེམས་ཅན་གྱི་ལོ་སྟོང་བརྒྱད་བརྒྱ་ལོན་ནོ་༎
ཞེས་གསུངས་སོ་༎
ནམ་མཁའ་འོད་ཀྱིས་བཀང་ནས་ཕུང་པོ་ལྷག་མ་མེད་པར་སངས་རྒྱས་སོ་༎
དེ་དགའ་རབ་རྡོ་རྗེ་བརྒྱལ་ནས་།
ཀྱེ་ཀྱེ་ཀྱི་ཧུད་ཟེར་ནས་སྐད་ཕྱོགས་བཅུར་བོས་པས་།
དེ་བརྒྱལ་བ་སངས་ཙམ་ན་སངས་རྒྱས་རྡོ་རྗེ
སེམས་དཔའ་ཆོས་ཉིད་རང་སྣང་གི་ནམ་མཁའ་ལ
ཡེ་ཤེས་སྒྱུ་མ་ལྟ་བུའི་སྐུས་བྱོན་ནས་།
ཕྱག་གཡས་པའི་སོར་མོ་བརྐྱང་ནས་།
དྷརྨ་རཏྣ་སིདྡྷ་མ་ཡ་།
ཞེས་པའི་སྒྲ་བྱུང་ནས་རིན་པོ་ཆེ་གཡུའི་ཟ
མ་ཏོག་སེན་གང་བ་ཅིག་དབུའི་ཐོག་ཏུ་བབས
སོ་༎ དེ་ཁ་ཕྱེ་ནས་གཟིགས་པས་གསེར་གྱི
ཤོག་བུ་ལ་གཡུའི་ཡི་གེ་བྲིས་པ་གཅིག་འདུག
སོ་༎ ནས་། དེ་བལྟས་པས་སངས་རྒྱས་རྡོ
རྗེ་སེམས་དཔའི་ཞལ་ཆེམས་ཚིག་གསུམ་པ་ཞེས་བྱ
བ་ཕུང་པོ་ལྷག་མ་མེད་པར་སངས་རྒྱ་བ
འདི་འདུག་གོ་། དེར་དགའ་རབ་རྡོ་རྗེས་བལྟས
སོ་༎ ནས་། པས་། དགའ་རབ་རྡོ་རྗེ་ཕུང་པོ་ལྷག་མ་མེད་པར་སངས་རྒྱས་སོ་༎
བསྟན་པ་ཐམས་ཅད་ཀྱི་བུ་གཅིག་པུའི་རྒྱུད་ཀྱི་སྐུ་ལྔ་བཤད་པའི་ལེའུ་སྟེ་བདུན་པའོ་༎།
། རྫོགས་སོ་༎
དབང་པོ་རབ་རྟོགས་པའི་ཁྱད་པར་ཅན་ལ་སྐད་ཅིག་མ་གསུམ་མམ་།
ལྔ་ལ་སངས་རྒྱས་རྒྱལ་།
དང་པོ་འཁོར་བ་དོང་ནས་སྤྲུགས་།
གཉིས་པ་ལ་།
བདེན་པ་མཐོང་༌།
གསུམ་པ་ལ་རྡོ་རྗེ་ལྟ་བུའི་ཏིང་ངེ་འཛིན་ཐོབ་།
བཞི་པ་ཆོས་ཐམས་ཅད་ཀྱི་དེ་བཞིན་ཉིད་མཁྱེན་།
གསལ་རིག་པ་ཐུགས་རྡོ་རྗེ་འབྱུང་ངོ་༌༎
ཐ་མ་སྐད་ཅིག་གསུམ་ལ་སངས་རྒྱའོ་༎
ཞེས་གསུངས་སོ་༎
རིགས་ཀྱི་བུ་འདི་ལྟ་སྟེ་།
སྙིང་གི་ནང་ན་རིགས་ལྔའི་སྐུ་མངོན་སུམ་བཞུགས་སོ་༎
འཆར་བ་མངོན་སུམ་དུ་འཆར་རོ་༎
ཀྱེ་གསང་བའི་བདག་པོ་གདམས་པ་བསྟན་པའི་ཚེ་།
སངས་རྒྱས་ཀྱི་སྐུ་མེ་ལོང་གི་གཟུགས་བརྙན་བཞིན་འཆར་རོ་༎
རྡོ་རྗེ་སེམས་དཔའི་ཞལ་ཆེམས་ཚིག་གསུམ་པའོ་༎
དགའ་རབ་རྡོ་རྗེས་ཐུགས་ཀྱི་དཀྱིལ་དུ་སྦོས་༎
ཞེས་གསུངས་སོ་༎
དེ་ནས་ཡང་རྡོ་རྗེ་སེམས་དཔའི་ཞལ་ནས་།
དགའ་རབ་རྡོ་རྗེ་ངས་འཇིག་རྟེན་གྱི་ཁམས་སུ་།
ལོ་ཉི་ཤུ་ལོན་ནས་སྤྲུལ་པའི་སྐུར་བཞུགས་སོ་༎
སེམས་ཅན་གྱི་ལོ་སྟོང་བརྒྱད་བརྒྱ་ལོན་ནོ་༎
ཞེས་ཕུང་པོ་ལྷག་མེད་དུ་སངས་རྒྱས་སོ་༎
དེ་ནས་རིམ་པར་བརྒྱུད་ནས་།
ལྕེ་བཙུན་གྱིས་འཆད་པ་སྟག་ཅན་དུ་སྦས་སོ་༎
དེ་ནས་ལྕེ་སྒོམ་ནག་པོར་བཏོན་ནས་།
ཕྱི་སྐོར་ནང་སྐོར་གསང་སྐོར་གསུམ་བྱོན་ནོ་༎
གསང་སྐོར་བླ་ན་མེད་པ་འབྲས་བུ་རིན་པོ་ཆེའི་སྐོར་འདི་མི་ལ་བྱིན་རེ་སྐན་།
ས་མ་ཡ་།
ན་ར་ཀན་རྫོགས་སོ་༎  ་༎ རྒྱ་རྒྱ་རྒྱ་།

ཤེས་པས་སྲིད་འབྱུང་སྐྱེ་གནས་མེད་༎
རྡུལ་མེད་རྡུལ་བྲལ་དྲི་མ་བྲལ་༎
ཤིན་ཏུ་སད་པ་སད་པའི་བདག་། ཀུན་ཤེས་ཀུན་རིག་དམ་པའོ་༎
རྣམ་པར་ཤེས་པའི་ཆོས་ཉིད་འདས་༎
སྲིད་པའི་རི་བོ་ཆེན་པོ་འཇོམས་༎
སྦྱོར་བའི་དགོན་པ་ལས་བྱུང་བ་༎
ཉོན་མོངས་ཉེ་བ་ཀུན་ཉོན་མོངས་༎
བག་ཆགས་བཅས་པ་གཏན་སྤངས་པ་༎
གྲོལ་བ་ཐར་པ་རྣམ་གྲོལ་ལུས་༎
རྣམ་གྲོལ་ཞི་བ་ཞི་བ་ཉིད་༎
ཤེས་རབ་ཆེན་པོ་ལུས་འཆང་བ་༎
སྐད་ཅིག་གཅིག་གིས་རྫོགས་སངས་རྒྱས་༎
སྐད་ཅིག་ཐམས་ཅད་བྱེ་བྲག་བྱེད་༎
ཅེས་གསུངས་སོ་༎
གསང་སྔགས་ཐབས་ཀྱི་རྒྱལ་པོ་ནི་༎
བྱ་བཙལ་མི་མངའ་རྟོགས་ཐོབ་ཐབས་༎
སྤངས་པ་མེད་དང་ཉུང་ཟབ་སྟེ་༎
མཁས་པ་ཆེན་པོ་ཐབས་ཆེ་བའི་ལེའུའོ་༎
སྟོབས་ཀྱི་འཁོར་རྣམས་སྣ་ཚོགས་སྣང་༌༎
སྣ་ཚོགས་གཉིས་མེད་ངང་དུ་སྦྱོར་༎
རྫུ་འཕྲུལ་ཆེན་པོ་སྟོབས་དང་ལྡན་༎
ཤུགས་ཆེན་མགྱོགས་པ་ཆེན་པོ་སྟེ་༎
རྫུ་འཕྲུལ་ཆེན་པོ་ཆེར་གྲགས་པ་༎
སྟོབས་ཆེན་ཕ་རོལ་གནོན་པ་པོ་༎
སྐུ་དང་ཡེ་ཤེས་རང་ལ་འབར་༎
རང་ཤར་རང་ལ་རྣམ་པར་བརྒྱན་༎
དེ་ནི་འབྲས་བུ་རང་རྫོགས་ཡིན་༎
ཡིད་བཞིན་འབྲས་བུ་ཆེན་པོ་འཆང་༌༎
དཔག་བསམ་ཤིང་ཆེན་རྒྱས་པ་སྟེ་༎
བུམ་པ་བཟང་པོ་ཆེ་བའི་མཆོག་། བྱེད་པ་སེམས་ཅན་ཀུན་དོན་བྱེད་༎
ཐེག་པ་སྣ་ཚོགས་ཐབས་ཚུལ་གྱིས་༎
འགྲོ་བའི་དོན་ལ་སྟོན་པ་པོ་༎
རྒྱུད་ཀུན་གྱི་ནི་བདག་པོ་མཆོག་། མི་གནས་ཡེ་ཤེས་གསལ་ལ་རྟོག་པ་མེད་༎
རྣམ་དག་ཡེ་ཤེས་ཟང་ཐལ་གདངས་དང་བཅས་༎
ཆོས་སྐུ་ཟང་ཐལ་ཆོས་དབྱིངས་ཡེ་ཤེས་ཉིད་༎
རིག་པ་མ་འགགས་མེ་ལོང་ཡེ་ཤེས་ཉིད་༎
ཤེས་རབ་གསལ་བས་ཡེ་ཤེས་ཀུན་རྟོགས་ལྔ་༎
ཆོས་སྐུ་ལོངས་སྐུ་ཡེ་ཤེས་གཉིས་སུ་སྣང་༌༎
གདུལ་བྱ་ལ་སྣང་སྐུ་དང་ཡེ་ཤེས་ཆོས་༎
བྱ་བ་གྲུབ་པའི་ཡེ་ཤེས་ཡིན་༎
སྐུ་གསུམ་དབྱེར་མེད་མཉམ་པ་ཉིད་།
ཡེ་ཤེས་ཡེ་ཤེས་ཁྱད་པར་ཆེ་༎
ཡེ་ཤེས་ལྡན་པ་ཡོད་མེད་ཤེས་༎
ཡེ་ཤེས་གཉིས་མེད་ཚུལ་འཆང་བ་༎
ཞེས་གསུངས་སོ་༎
ཡེ་ཤེས་ཀྱི་ལེའུའོ་༎
འཇམ་དཔལ་དགོངས་པ་འདུས་པ་ལས་༎
སྤྱད་དུ་མེད་པ་ཕ་རོལ་ཏུ་ཕིན་པ་བཅུ་བསྟན་པའི་ལེའུའོ་༎
འཇམ་དཔལ་དགོངས་པ་འདུས་པའི་རྒྱུད་ལས་།
གསང་སྔགས་ཀྱི་དོན་ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པའི་ལེའུ་སྟེ་ལྔ་པའོ་༎།
། དེ་ནས་ཡང་སྟོན་པས་བཀའ་སྩལ་པ་༎
རྡོ་རྗེ་འཛིན་པ་ངེས་ཟུང་ཞིག་། སྐུ་ཡི་དོན་དང་ཤེས་རབ་ཀྱིས་༎
སྔགས་དང་མཚན་ཉིད་དགོངས་པ་ལ་བཟླའོ་༎
དེ་ཡི་བསྐྱེད་པའི་རིམ་པ་ནི་༎
རིམ་པས་རྩོལ་བ་སྦྱོང་འདོད་པ་༎
མ་སྐྱེས་ལྷུན་གྱིས་གྲུབ་པ་དེས་༎
རྩོལ་བྲལ་འདུ་འབྲལ་མེད་པར་བསྟན་༎
འདི་རུ་རྫོགས་རིམ་མཐར་ཐུག་དོན་༎
ལ་བཟླ་ཐུགས་ཀྱི་དགོངས་པ་བཤད་༎
ཆོས་སྐུ་ཟང་ཐལ་དངོས་པོ་མེད་ཤེས་པས་༎
རྫོགས་རིམ་སྐྱེ་བ་མེད་པ་ཁས་བླངས་ཀྱང་༌༎
ཝ་སྤྲེལ་སེང་གེར་བརྫུས་པ་༄༅༎
བཞིན་༎
དངོས་མེད་ཟང་ཐལ་ཆོས་སྐུ་མ་རྟོགས་པར་༎
བློ་ཡི་ཞེ་འདོད་ཚུལ་འཆོས་ལྷ་ལ་བལྟ་༎
འདི་ནི་གསང་སྔགས་ཕྱི་ནང་གཉིས་དང་ནི་༎
མཐར་ཐུག་ཨ་ཏིའི་དོན་མཆོག་མ་རྟོགས་པར་༎
མུ་སྟེགས་རྟག་པའི་ཆ་མཐུན་གོལ་སར་ལྷུང་༌༎
འཇིག་རྟེན་བཞིན་བཟང་གཟུགས་ཁམས་ལྷ་རུ་སྐྱེ་༎
གཟུགས་སྐུ་རྣམ་གཉིས་འདུ་འབྲལ་མེད་པར་མ་ཤེས
པར་། སངས་རྒྱས་སྐུ་གསུམ་ཡེ་ཤེས་ཁས་འཆེས
པས་༎ སྤྲེའུ་བཞིན་ངན་རྒྱལ་པོར་བརྫུས་པ་བཞིན་༎
སྐུ་གསུམ་འདུ་འབྲལ་མེད་པའི་དོན་ཤེས་པས་༎
བློ་ཡི་ཡེ་ཤེས་རྒྱུན་སྦུབས་ཕྱོགས་སུ་གཞོལ་༎
ཆོས་ཉིད་ཡེ་ཤེས་གདངས་ཆེན་མ་ཤེས་པས་༎
ཆ་མཐུན་གོལ་ས་མུ་སྟེགས་ཆད་ལྟར་ལྷུང་༌།
ལམ་མཆོག་འབྲས་བུ་གཟུགས་མེད་ལྷ་རུ་སྐྱེ་༎
ཕྱོགས་རེ་གང་འཛིན་སེམས་ཉིད་དགོངས་པ་ཡིན་༎
མ་བསྒོམས་ཡེ་ནས་ལྷུན་གྲུབ་མ་ཤེས་པར་༎
བསྒོམ་པའི་བག་ཆགས་བརྟས་པ་འབྲས་བུར་འདོད་༎
ཉོན་མོངས་དྲི་མ་དག་པས་ངན་སོང་རྣམ་གསུམ་མེད་༎
ཤེས་བྱའི་དྲི་མ་དག་ལས་འབྲས་བུ་སངས་རྒྱས་ཡིན་༎
ཀུན་གྱིས་རང་སྣང་ས་དང་ལམ་ལ་འཇུག་། སངས་རྒྱས་ཉག་གཅིག་གནས་ལུགས་མ་ཤེས་པས་༎
ཐར་པའི་དུས་མེད་འཇིག་རྟེན་གསུམ་ལས་ཡོངས་མི་འདའ་༎
ཉག་གཅིག་རང་སྣང་སྐུ་གསུམ་འདུ་འབྲལ་མེད་༎
ཤེས་རབ་སྐུ་ཡི་དོན་ཆེན་མ་རྟོགས་པར་༎
མཚན་བཅས་ལྷ་ལ་ལྟོས་པས་འཆིང་བར་གྱུར་༎
གདུལ་བྱ་ལ་སྣང་སྐུ་མདོག་མ་རིག་པར་༎
ཤེས་རབ་སྐུ་ཡིས་གཞན་དོན་ནུས་པ་མིན་༎
ཀྱེ་ཀྱེ་རྡོ་རྗེ་འཛིན་པ་མ་ནོར་ཟུང་༌༎
དུས་གསུམ་བདེ་གཤེགས་ཐུགས་དགོངས་མ་ནོར་བར་༎
ཆོས་ཀྱི་སྐུ་སྟེ་འབྲས་བུའི་སྐུ་མི་འགག་། ཆོས་ཉིད་རང་གསལ་དྲི་མ་གསུམ་དང་བྲལ་༎
དྲི་མ་རྣམ་གསུམ་འབྱུང་བ་མ་ཡིན་ཏེ་༎
རིག་པ་སངས་རྒྱས་ཞིང་ཁམས་གཞན་མི་བསྒྲིབ་༎
ཕྲ་བས་འདུལ་ཏེ་ཡེ་ཤེས་རང་གདངས་འོད་མི་འཆར་༎
ཕྲ་བའི་ཕྲ་བ་བག་སྟེ་གདུལ་བྱ་ལ་སྣང་སྐུ་མི་འཆར་༎
ཆོས་ཉིད་མི་མཐོང་ཡོན་ཏན་འཆར་མི་ནུས་༎
ཆུ་དང་མེ་ལོང་གཡའ་དང་རྙོག་མས་བསླད་ཅིང་བསྒྲིབས་པ་བཞིན་༎
སྦྱང་ཞིང་དགག་དང་སྦྱང་བསྒྱུར་མི་དགོས་པར་༎
རྟོགས་པས་མི་གནས་རང་དབང་ཆེན་པོར་འགྱུར་༎
ཉི་མ་ཤར་ནས་མུན་པ་མི་གནས་བཞིན་༎
རིག་པའི་ཡེ་ཤེས་གསལ་ལ་མི་རྟོག་སེམས་ཀྱི་དྲི་མ་མེད་༎
རིག་པ་སྒོ་ལྔ་ཡིན་ཏེ་དུུ་མ་མང་པས་རང་རིག་གཅིག་ཏུ་བསླད་༎
མཚན་མ་དང་བཅས་སྐྱེ་འགག་བཅས་པས་དངོས་མེད་སྐྱེ་འགག་མེད་པ་བསྒྲིབ་༎
ཕྲ་བ་ཡིན་ཏེ་ཕྱི་ནང་མེད་པས་ཡིད་ཀྱི་རྣམ་ཤེས་དག་གིས་བསླད་༎
གཟུང་འཛིན་བྲལ་བས་རིག་པའི་དོན་མ་མཐོང་༌༎
འཛིན་མེད་རང་གསལ་ཉོན་མོངས་ཡིད་ཀྱིས་བསླད་༎
ཡེ་ཤེས་རང་སྣང་དགོངས་པ་དེས་མ་མཐོང་༌༎
དེ་ཡང་རྟོག་པས་མི་རྣམས་མུན་ཁང་མར་མེ་བཞིན་༎
དྲི་མ་དྲུག་ལ་དྲུག་བྲལ་ཁྱབ་གདལ་འུབ་ཆུབ་༄༅༎
པས་༎
ཕྱི་ནང་མཐའ་དབུས་མེད་པའི་གཉིས་མེད་བདེ་ཆེན་ཆོས་སྐུ་ཟང་ཐལ་ཡིན་༎
མཐའ་བཞི་དྲི་མ་ཕྲད་དང་རགས་པ་གཉིས་པོ་ཡིན་༎
རགས་པ་ཡོད་ན་རྟག་མཐའ་དངོས་མེད་སྤྲོས་བྲལ་བསྒྲིབ་༎
ཕྲ་བ་མེད་མཐའ་ཆད་མཐའ་གཉིས་༎
སྙིང་པོ་རིག་པའི་ཡེ་ཤེས་དོན་མ་མཐོང་༌༎
ཕྲ་བའི་ཕྲ་བ་དངོས་མེད་བག་ཆགས་ཡིན་༎
དེ་གསུམ་དྲི་མས་ཆོས་སྐུ་བསྒྲིབས་༎
དེ་གསུམ་བྲལ་ན་དྲི་མེད་རྣམ་དག་ཆོས་སྐུ་ཡིན་༎
ད་ལྟ་ངོ་སྤྲད་ནམ་མཁའི་སྙིང་པོ་དང་༌༎
ཡེ་ཤེས་སྙིང་པོ་དབྱེར་མེད་ཆོས་སྐུ་སྟེ་༎
ཅེར་གྱིས་བལྟས་མཐོང་བར་ན་ཆོས་སྐུ་གནས་༎
ཡེ་ཤེས་གོ་ན་ཆོས་ཀྱི་སྐུ་༎
དེ་ཉིད་སྟོང་པ་དོན་གྱི་སྣང་བ་ལ་༎
གདུལ་བྱ་ལ་སྣང་འབྱུང་ཞིང་འགྱུར་བས་རིག་པ་ཡིན་༎
ངོ་བོ་དངོས་པོ་མི་གནས་ཇི་བཞིན་མཁྱེན་གསལ་ཡེ་ཤེས་སྐུ་༎
དེ་ཉིད་འགྱུར་མེད་དོན་གྱིས་མི་བསྐྱེད་པ་༎
གདུལ་བྱའི་ངོ་ལ་སྣང་བཞིན་གྱུར་པ་རིག་པ་ཡིན་༎
ཤེས་རབ་ངོ་ལ་ཁ་མིག་རྣ་བ་ཅན་དུ་མ་གྲུབ་ཀྱང་༌༎
ཤེས་རབ་གསལ་ཆས་དངོས་མེད་དངོས་ལྟར་མཁྱེན་༎
ཤེས་རབ་མ་བཅོས་ཏིང་འཛིན་ལུས་ཀྱི་མཆོག་ཏུ་གསུངས་༎
དེ་ཉིད་ཡོན་ཏན་འབྱུང་བའི་རིན་ཆེན་འབྱུང་ལྡན་ཡིན་༎
རྟགས་དང་ཆུ་འཛིན་འབྱུང་བ་བཞིར་གྲུབ་མ་འགགས་རིག་པ་ཡིན་༎
དེ་ལྟར་གསལ་བས་ཤེས་རབ་སྐུ་༎
དྲི་མས་མ་གོས་དོན་གྱི་སྣང་མཐའ་ཡས་༎
དེ་ལྟར་མ་འགགས་རིག་པ་ཡིན་༎
སྣང་བ་མཐའ་ཡས་དངོས་སུ་མ་གྲུབ་པར་༎
དངོས་ལྟར་སྣང་ཞིང་གསལ་བ་ཤེས་རབ་སྐུ་༎
དེ་ཉིད་ཐོགས་པ་མེད་པས་དོན་གྲུབ་ཡིན་༎
སྒྱུ་མའི་སྐུ་རུ་མ་འགགས་རིག་པ་ལ་༎
དངོས་མེད་དངོས་ལྟར་མཁྱེན་པས་ཤེས་རབ་སྐུ་༎
ད་ལྟ་ངོ་སྤྲོད་སྙིང་གི་དཀྱིལ་ན་གནས་༎
ཤེས་རབ་རིག་པས་བློ་ཡི་ངང་ནས་གཅོད་༎
ཡིད་དང་འགྲོགས་པས་སྣོད་བཅུད་ཟག་བཅས་ཡིན་༎
ཆོས་སྐུའི་མཚན་མ་མ་འགགས་རིག་པ་ལ་༎
སྐུ་ལྔ་ཝ་ལེ་གསལ་བ་ཤེས་རབ་སྐུ་༎
ཤེས་རབ་ངོ་ལ་དེ་ལས་མེད་བཞིན་དུ་༎
གདུལ་བྱ་རང་སྣང་རྣམ་དག་སྐུ་སྣང་སྟེ་༎
ཡེ་ཤེས་གདངས་ལས་ཡོན་ཏན་སྐུ་ལྔར་བརྒྱན་༎
མེ་ལོང་ཆུ་ཟླ་འཇའ་ཚོན་ཇི་བཞིན་ཏེ་༎
ཡེ་ཤེས་ལུས་ཅན་སྒྱུ་མ་ཙམ་དུ་ནི་༎
ད་ལྟ་ངོ་སྤྲད་ཡེ་ཤེས་སྒྲོན་མ་སྟེ་༎
སྐུ་ཡི་རྣམ་པ་ཐུགས་ཀྱི་ཀློང་ན་གསལ་༎
རྟེན་དང་བྲལ་བས་བསྒྲིབ་མེད་ཟང་ཐལ་དང་༌༎
དེ་ཉིད་ཡེ་ཤེས་ལྔ་སྟེ་གོང་བསྟན་བཞིན་༎
མི་མངོན་མི་སྣང་གསལ་བྱེད་མིན་༎
མི་འགྱུར་ཀུན་འགྲོ་ཁྱབ་པ་པོ་༎
རྡོ་རྗེའི་གདན་ནི་མ་ལུས་ལྡན་༎
ཡེ་ཤེས་སྐུ་རྣམས་མ་ལུས་འཆང་༌༎
རྣམ་དག་ཕུང་པོ་ལྔ་འཆང་བ་༎
ངེས་འབྱུང་ཀུན་གྱི་མཐའ་ལ་གནས་༎
རྣམ་པར་རྟོག་མེད་ལྷུན་གྱིས་གྲུབ་༎
སངས་རྒྱས་ཐོག་མ་ཐ་མ་མེད་༎
དང་པོའི་སངས་རྒྱས་རྒྱུ་མེད་པ་༎
ཡེ་ཤེས་མིག་གཅིག་དྲི་མ་མེད་༎
འོད་བཟང་འབར་བ་དཔལ་གྱི་བེའུ་༎
སངས་རྒྱས་ཀུན་གྱི་སྐུ་འཆང་བ་༎
སངས་རྒྱས་ཀུན་གྱི་རྣལ་འབྱོར་ཅན་༎
རིན་༄༅༎
ཆེན་ཀུན་བདག་དབང་ཕྱུག་སྟེ་༎
སངས་རྒྱས་ཀུན་གྱི་ཐུགས་ཆེན་པོ་༎
སངས་རྒྱས་ཀུན་གྱི་ཐུགས་ལ་གནས་༎
དོན་གཅིག་གཉིས་མེད་ཆོས་ཀྱི་དོན་༎
དམ་པའི་དོན་ཏེ་འཇིགས་པ་མེད་༎
གྲུབ་པ་མཐར་ཕྱིན་འཁྲུལ་པ་མེད་༎
ནོར་བ་ཐམས་ཅད་རྣམ་པར་སྤངས་༎
བདག་མེད་སེང་གེའི་སྒྲ་དང་ལྡན་༎
མུ་སྟེགས་རི་དྭགས་ངན་འཇིགས་བྱེད་༎
མཆོག་སྦྱིན་རྡོ་རྗེ་མཆོག་ཁྱོད་འདུད་༎
ཡང་དག་མཐར་གྱུར་ཁྱོད་ལ་འདུད་༎
སངས་རྒྱས་ཐུགས་ལ་ཕྱག་འཚལ་འདུད་༎
སྒྱུ་འཕྲུལ་དྲྭ་བ་ཁྱོད་ལ་འདུད་༎
ཡེ་ཤེས་སྐུ་ཉིད་ཁྱོད་ལ་འདུད་༎
ཅེས་གསུངས་སོ་༎
འཇམ་དཔའ་དགོངས་པ་འདུས་པ་ལས་།
འཇམ་དཔལ་ཐུགས་ཀྱི་ལེའུ་ཟབ་མོ་བསྟན་པ་སྟེ་དྲུག་པའོ་༎།
། དེ་ནས་སྟོན་པས་བཀའ་སྩལ་པ་༎
རྡོ་རྗེ་འཛིན་པ་ལེགས་པར་ཟུང་༌༎
སྐུ་དང་གསུང་དང་ཐུགས་དང་གསུམ་༎
དགོངས་པ་མ་ནོར་དེ་བཞིན་ནོ་༎
སྐུ་གསུང་ཐུགས་ཀྱི་རྡོ་རྗེ་ཡང་༌༎
ཡུལ་མེད་འབྱུང་བར་མི་འགྱུར་ཏེ་༎
སྤྱིར་ན་ཞིང་ཁམས་གསུམ་ན་ཡང་༌༎
སྐུ་གསུམ་རྒྱལ་བའི་ཞིང་ཁམས་ཡིན་༎
ཆོས་སྐུའི་ཞིང་ཁམས་རྣམ་དག་སྟུག་པོ་བཀོད་པའི་ས་༎
ལོངས་སྐུའི་ཞིང་ཁམས་མཚན་རྫོགས་རྡོ་རྗེ་འཆང་གི་ས་༎
སྤྲུལ་སྐུའི་ཞིང་ཁམས་ཁམས་གསུམ་འཁོར་བའི་རྒྱུ་༎
གདུལ་བྱ་གསུམ་ཡང་དེ་བཞིན་ཏེ་༎
ཉིད་ལས་མི་གཞན་སྐུ་ལྔ་དང་༌།
སེམས་དཔའ་སེམས་མའི་ས་པ་དང་༌༎
རིགས་དྲུག་དུ་མ་སྣང་བའོ་༎
དེ་དག་ལ་ཡང་གཉིས་ཡིན་ཏེ་༎
སྤྲུལ་པའི་སྐུ་དང་རང་རྒྱུད་དང་༌༎
རང་རྒྱུད་འཁྲུལ་ཞིང་འཁོར་བ་སྟེ་༎
ཡན་ལག་བཅུ་གཉིས་སྲིད་རྩ་བཏོན་༎
བརྟེན་ནས་འཁོར་ལོ་བཅུ་གཉིས་འཆང་༌༎
སྣང་བ་ཆེན་པོ་གསལ་བ་སྟེ་༎
ནོར་བུ་ཆེན་པོ་རིན་ཆེན་ཏོག་། འོད་ཆེན་རྣམ་པར་སྣང་བར་བྱེད་༎
ཡེ་ཤེས་སྐུ་སྟེ་རང་བྱུང་བ་༎
སེམས་ཅན་ཀུན་གྱི་ཡྀད་ལྟར་མགྱོགས་༎
སྣ་ཚོགས་གཟུགས་ཅན་ཡིད་ལས་སྐྱེས་༎
གཟུགས་རྣམས་སྣ་ཚོགས་ཀུན་ཏུ་སྟོན་༎
དེ་ལྟར་འཁྲུལ་སྣང་ཤར་བའོ་༎
དེ་ནི་སྤྲུལ་སྐུའི་ཞིང་ཡིན་ཏེ་༎
ཆོས་སྐུའི་ཞིང་ཁམས་ཐུགས་གྱི་ལེའུ་བཞིན་༎
ལོངས་སྐུའི་ཞིང་ཁམས་སྐུ་ཡི་ལེའུ་བཞིན་༎
ཐུགས་རྗེ་དག་པའི་བྱུང་ཚུལ་ཡང་༌༎
སྐུ་ཡི་འོད་དང་གསུང་ཟེར་ལས་༎
རྡོ་རྗེ་ཉི་མ་སྣང་བ་ཆེ་༎
རྡོ་རྗེ་ཟླ་བ་དྲི་མེད་འོད་༎
སྐུ་གསུམ་དྲི་མེད་ཐུགས་རྗེ་འབྱུང་༌༎
ཆོས་སྐུའི་གནས་ལུགས་གོང་བསྟན་བཞིན་༎
ཐུགས་རྗེ་རྒྱལ་བ་རིག་པ་སྟེ་༎
གོང་བཤད་བཞིན་དུ་ཤེས་པར་གྱིས་༎
ལོངས་སྐུ་ཐུགས་རྗེ་སྤྲུལ་པ་སྟེ་༎
ལོངས་སྤྱོད་རྫོགས་སྐུ་སྐུ་ཡི་རྒྱལ་༎
མངོན་ཤེས་དྲུག་ལྡན་རྗེས་དྲན་དྲུག་། ཡི་གེ
དྲུག་པ་རྡོ་རྗེའི་སྒྲ་། སྤྲུལ་པའི་སྐུ་སྟེ
སྐུ་ཡི་མཆོག་། སངས་རྒྱས་སྤྲུལ་པའི་རྒྱུད་འཆང
བ་༎ ཕྱོགས་བཅུར་སྤྲུལ་པ་སྣ་ཚོགས་འགྱེད་༎
ཇི་བཞིན་འགྲོ་བའི་དོན་བགྱིད་པ་༎
ལྷ་ཡི་དབང་པོ་ལྷ་ཡི་ལྷ་༎
ལྷ་ཡི་དབང་པོ་ལྷ་མིན་བདག་། འཆི་མེད་དབང་པོ་ལྷ་ཡི་བླ་མ་༎
འཇོམས་བྱེད་འཇོམས་༄༅༎
བྱེད་དབང་ཕྱུག་པོ་༎
རྡོ་རྗེ་སེམས་དཔའ་སེམས་དཔའ་ཆེ་༎
སྟོན་པ་གཅིག་པུ་འགྲོ་བའི་བླ་༎
སྤྲུལ་པའི་འཁོར་ལོ་སྣ་ཚོགས་འཆང་༌༎
འཇིག་རྟེན་ཕྱོགས་བཅུར་རབ་གྲགས་པ་༎
ཆོས་ཀྱི་སྦྱིན་བདག་ཆེ་བ་པོ་༎
བྱམས་པའི་གོ་ཆ་ཆས་པ་སྟེ་༎
སྙིང་རྗེ་ཡི་ནི་ཡ་ལད་བགོས་༎
སངས་རྒྱས་འགྲོ་བའི་ཆོས་འཛིན་པ་༎
དཔལ་ལྡན་སངས་རྒྱས་པདྨ་སྐྱེས་།
ཁ་དོག་སྣ་ཚོགས་འབར་བའི་འོད་༎
རྡོ་རྗེ་སྐྱིལ་ཀྲུང་རྫོགས་སངས་རྒྱས་༎
ཤེས་རབ་ཆེན་པོས་སྐད་ཅིག་ལ་༎
ཆོས་ཀུན་ཁོང་དུ་ཆུད་པ་འཆང་༌༎
ཆོས་ཀུན་མངོན་པར་རྟོགས་པ་སྟེ་༎
རྡོ་རྗེ་དབང་ཕྱུག་གསང་བའི་རྒྱལ་༎
རྡོ་རྗེ་བློ་གྲོས་དོན་ཆེན་བྱེད་༎
ཀུན་ཏུ་བཟང་པོ་བློ་གྲོས་བཟང་༌༎
འགྲོ་ཀུན་དགའ་བའི་མིག་དང་ལྡན་༎
ཤེས་རབ་རལ་གྲི་མདའ་གཞུ་ཐོགས་༎
ཉོན་མོངས་མི་ཤེས་གཡུལ་ངོ་སེལ་༎
རྡོ་རྗེ་ལྕགས་ཀྱུ་ཞགས་པ་ཆེ་༎
རྡོ་རྗེ་རལ་གྲིས་མ་ལུས་གཅོད་༎
ཆོས་ཀྱི་གནྡི་སྒྲ་བོ་ཆེ་༎
ཕྱོགས་བཅུའི་ཆོས་ཀྱི་རྔ་བོ་ཆེ་༎
ཆོས་ཀྱི་དུང་སྟེ་སྒྲ་ཆེན་ལྡན་༎
ཆོས་ཀྱི་རྒྱལ་མཚན་ལེགས་པར་འཛུགས་༎
འགྲོ་ན་གདུགས་གཅིག་ཡངས་པ་སྟེ་༎
བྱམས་དང་སྙིང་རྗེའི་དཀྱིལ་འཁོར་ཅན་༎
སྨན་པ་ཆེ་མཆོག་གཙོ་བོ་སྟེ་༎
ཟུག་རྔུ་འབྱིན་པ་བླ་ན་མེད་༎
ནད་དོ་ཅོག་གི་དགྲ་ཆེ་བ་༎
སྨན་རྣམས་མ་ལུས་ལྗོན་པའི་ཤིང་༌༎
འགྲོ་བའི་མར་མེ་ཡེ་ཤེས་སྒྲོན་༎
སྙིང་རྗེ་ཆེན་པོ་ཤེས་རབ་ཐབས་༎
དོན་ཡོད་འགྲོ་བའི་དོན་བྱེད་པ་༎
འདུ་ཤེས་ཀུན་གྱི་དོན་སྤངས་ཤིང་༌༎
སེམས་ཅན་ཀུན་ཡིད་ཡུལ་དང་ལྡན་༎
སངས་རྒྱས་ཀུན་གྱི་ཐུགས་ལ་གནས་༎
སེམས་ཅན་ཀུན་གྱི་ཡིད་ལ་གནས་༎
དེ་དག་སེམས་དང་མཐུན་པར་འཇུག་། སེམས་ཅན་ཀུན་ཡིད་ཚིམ་པར་བྱེད་༎
མྱ་ངན་འདས་ཞི་མྱ་ངན་འདས་༎
ལེགས་པར་མྱ་ངན་འདས་དང་ཉེ་༎
བདེ་སྡུག་སེལ་བ་མཐར་གྱུར་པ་༎
ཆགས་བྲལ་ལུས་ལས་འདས་པ་པོ་༎
ལུས་ཅན་ཀུན་ལས་རྣམ་པར་གྲོལ་༎
ཞེས་གསུངས་སོ་༎
དེ་ནས་ལག་ན་རྡོ་རྗེས་སྣ་དྲངས་ནས་༎
བསྐོར་བ་ལན་གསུམ་བྱས་ནས་སུ་༎
དགའ་ཞིང་མགུ་ནས་ཐལ་མོ་སྦྱར་༎
རྫོགས་སངས་རྒྱས་ལ་ཕྱག་འཚལ་ནས་༎
ལག་ན་རྡོ་རྗེ་ཁྲོ་བོའི་རྒྱལ་༎
སྣ་ཚོགས་གཞན་དང་ལྷན་ཅིག་ཏུ་༎
གསང་བསྟོད་ནས་ནི་ཚིག་འདི་གསོལ་༎
མགོན་པོ་བདག་ཅག་ཡི་རང་ངོ་༌༎
ལེགས་སོ་ལེགས་སོ་ལེགས་པར་གསུང་༌༎
དེ་ཡི་ངེས་དོན་ཟབ་མོའི་དོན་༎
རྣམ་གྲོལ་འབྲས་བུ་འཚལ་བ་ཡི་༎
འགྲོ་བ་མགོན་མེད་རྣམས་དང་ནི་༎
བདག་ཅག་ཡང་དག་རྫོགས་པ་ཡི་།
བྱང་ཆུབ་ཐོབ་པའི་དོན་ཆེན་མཛད་༎
འགྲོ་བའི་མགོན་པོ་རྗེས་ཡི་རང་༌༎
ཞེས་གསོལ་ཏོ་༎
ཐེག་པ་ཀུན་གྱི་ཡང་རྩེ་།
གསུང་རབ་མ་ལུས་པའི་ཉིང་ཁུ་།
འཇམ་དཔལ་དགོངས་པ་འདུས་པ་ཞེས་བྱ་བ་།
གཏེར་གྱི་སྙིང་པོ་རྫོགས་སོ་༎།
། གཏེར་ཆེན་གསུམ་གྱི་སྲུང་མས་མེལ་ཚེ་གྱིས
ཤིག་། དམ་མེད་ལག་ཏུ་ཤོར་ན་ཆད་པ
༄༅༎ ཆོད་།

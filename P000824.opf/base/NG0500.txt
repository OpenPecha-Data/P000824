སྒོ་རང་གི་མིག་གཉིས་ན་ཕར་འཐོན་ནོ་༎
དེའི་དུས་སུ་སེམས་དང་ཡེ་ཤེས་རྒྱབ་གྱེས་སོ་༎
དེའི་ཚེ་དུས་མ་འགྱུར་བར་སྣང་བ་འགྱུར་བར་སྣང་ནས་༎
ས་རྡོ་རི་བྲག་རྩི་ཤིང་ནགས་ཚལ་ཐམས་ཅད་སངས་རྒྱས་ཀྱི་ཞིང་ཁམས་རྣམ་པར་དག་པ་།
ཕྲ་ལ་དྭངས་པ་།
གསལ་ལ་འཚེར་བ་།
རང་བཞིན་གྱིས་བཀྲག་ཉམ་ང་བ་།
ཕྱིའི་རྒྱ་མཚོ་མཐོང་བ་བཞིན་།
འཇིག་རྟེན་གྱི་ཁམས་ཐམས་ཅད་བརྡལ་ནས་འོང་བས་།
དེ་ལ་མ་འཇིགས་ཤིག་། རིག་པ་འཛིན་པ
སངས་རྒྱས་ཀྱི་ཞིང་དག་པ་ཞག་ལྔར་འཆར་རོ
༎ ཐོག་མའི་སངས་རྒྱས་འོད་མི་འགྱུར་བ་རང
གི་རང་གདང་ཆོས་དབྱིངས་དག་པའི་ངང་དུ་ཐིམ
༎ མོ་༎ དག་པའི་སྣང་བར་ཤེས་པས་སངས་རྒྱས་སོ་༎
ཁམས་གསུམ་གྱི་སེམས་ཅན་གྱིས་ཡེ་ཤེས་ཀྱི་སྣང་བ་ཡང་ནས་ཡང་དུ་མཐོང་ཀྱང་༌།
ངོ་མ་ཤེས་པས་ན་འཁོར་བར་འཁྱམས་སོ་༎
གསང་བའི་བདག་པོ་དབུགས་ཆད་པ་དང་༌།
ཡེ་ཤེས་ཀྱི་སྣང་བ་ཤར་དུས་མཉམ་མོ་༎
ཡུལ་གྱི་བློ་རྡོལ་བ་ཡིན་པས་།
ཡུལ་ཐམས་ཅད་ཡེ་ཤེས་ཀྱི་སྣང་བར་ཤར་ནས་འོང་ངོ་༌༎
ཆོས་ཉིད་དག་པ་ཞག་ལྔར་ཤར་བ་དེ་རང་གི་རིག་པའི་གདངས་སམ་རང་འོད་ཡིན་ནོ་༎
དེ་ངོ་ཤེས་པར་གྱིས་ཤིག་། གསང་བའི་བདག
པོ་མི་དབུལ་པོས་ནོར་བུ་རིན་པོ་ཆེ་བཙལ
ཀྱང་མི་རྙེད་ན་དྲན་པས་ལྟ་ཅི་སྨོས་།
རིགས་ཀྱི་བུ་རང་དབུགས་ཆད་པ་དང་སངས་རྒྱས་ཀྱི་ཞིང་ཁམས་རྣམ་པར་དག་པ་།
མེ་ལོང་གི་ངོས་ལ་ཉི་མ་ཤར་བ་ལྟ་བུ་དུས་གཅིག་ལ་འཆར་རོ་༎
དེའི་དུས་སུ་འོད་མཐིང་ཀ་མཐོང་བའི་ཚེ་ན་༎
འདི་ཀ་རག་གི་རིག་པ་ངོ་བོ་སྟོང་པ་ཆོས་ཀྱི་དབྱིངས་ཀྱི་ཡེ་ཤེས་སུ་ཤེས་པས་༎
རྡོ་རྗེ་སེམས་དཔའ་ཡབ་ཡུམ་འཁོར་དང་བཅས་པ་འགྲུབ་པར་འགྱུར་རོ་༎
འོད་སེར་པོ་མཐོང་བའི་ཚེ་། མཉམ་པ་ཉིད་ཀྱི་ཡེ་ཤེས་སུ་ཤེས་པས་།
རིན་ཆེན་འབྱུང་ལྡན་ཡབ་ཡུམ་འཁོར་དང་བཅས་པ་འགྲུབ་པར་འགྱུར་རོ་༎
འོད་དམར་པོ་མཐོང་བའི་ཚེ་།
སོ་སོར་རྟོག་པའི་ཡེ་ཤེས་སུ་ངོ་ཤེས་པས
། སྣང་བ་མཐའ་ཡས་ཡབ་ཡུམ་འཁོར་དང་བཅས
པ་འགྲུབ་པར་འགྱུར་རོ་༎
འོད་ལྗང་ཁུ་མཐོང་བའི་ཚེ་།
བྱ་བ་གྲུབ་པའི་ཡེ་ཤེས་སུ་ངོ་ཤེས་པས་།
དོན་ཡོད་གྲུབ་པ་ཡབ་ཡུམ་འཁོར་དང་བཅས་པ་འགྲུབ་པར་འགྱུར་རོ་༎
གསང་བའི་བདག་པོ་དག་སྣང་ཤར་བས་༎
ཡེ་ཤེས་ལྔར་ཤེས་ཤིང་༌༎
དེ་དྲན་པས་སངས་རྒྱས་ཐོབ་བོ་༎
འབྲོག་དགོན་པར་འཁྱམས་པའི་མིས་བཟའ་བཏུང་མི་བསམ་༎
ཟས་དྲན་པས་ཡང་དག་པར་རྫོགས་པའི་སངས་རྒྱས
བླ་། ཞེས་དུས་གསུམ་སངས་རྒྱས་ཀྱིས་གསུངས་སོ
༎ ཡང་དག་པར་རྫོགས་པའི་སངས་རྒྱས་ནི་འདུས་མ་བྱས་ཡིན་ལ་།
བྱས་པའི་ཆོས་ཀྱིས་འགྲུབ་ན་འདུས་བྱས་སུ་འགྱུར་རོ་༎
བདེ་གཤེགས་ཡེ་ཤེས་ལུས་ཅན་དེ་༎
རང་ལས་བྱུང་ཞིང་རང་གིས་ཤེས་༎
རང་ནི་དེ་ཉིད་དུ་གྲོལ་ལོ་། མཐོང་བྱེད་ཀྱིས་མཐོང་༄༅༎
ནས་ཤེས་བྱེད་ཀྱི་ཤེས་སོ་༎
ཞེས་གསུངས་སོ་༎
དེ་ནས་ཡང་བཅོམ་ལྡན་འདས་ཀྱིས་བཀའ་སྩལ་པ་།
འབྱུང་བ་དང་སྙིགས་འབྱེད་པའི་དུས་སུ་༎
རང་གི་སྙིང་གི་དཀྱིལ་ནས་ཡེ་ཤེས་གནས་སྟེག་པས་༎
གདངས་ཕྱིར་ནས་རང་གི་རིག་པ་ཡེ་ཤེས་ལྔའི་རང་བཞིན་དུ་ཡོད་པས་།
རང་གི་སྙིང་ནང་ནས་ཆོས་ཀྱི་དབྱིངས་ཀྱི་ཡེ་ཤེས་མཐིང་ཁའི་རང་བཞིན་དུ་གནས་སོ་༎
མེ་ལོང་ལྟ་བུའི་ཡེ་ཤེས་ཁ་དོག་དཀར་པོར་ཡོད་དོ་༎
མཉམ་པ་ཉིད་ཀྱི་ཡེ་ཤེས་ཁ་དོག་སེར་པོར་གནས་སོ་༎
སོ་སོར་རྟོགས་པའི་ཡེ་ཤེས་ཁ་དོག་དམར་པོར་གནས་སོ་༎
བྱ་བ་གྲུབ་པའི་ཡེ་ཤེས་ཁ་དོག་ལྗང་ཁུར་གནས་པའོ་༎
དེ་ལྟར་རིག་པ་ཡེ་ཤེས་ལྔའི་ཁ་དོག་ཏུ་གནས་པས་།
རང་གི་སྙིང་ནང་ན་འོད་ཁ་དོག་ལྔ་མེ་རེ་རེ་ཡོད་དོ་༎
སེམས་ནི་གློ་བའི་ནང་ན་ཡོད་དོ་༎
གློ་བ་དྭངས་སྙིང་ནི་རྩ་སོག་མའི་སྦུ་གུ་ཙམ་གྱིས་སྦྲེལ་ནས་ཡོད་དོ་༎
སེམས་གློ་བའི་ནང་ནས་འཐོན་ཏེ་།
རྩ་སོག་མའི་སྦུ་གུ་ཙམ་དེའི་ནང་ན་ཡར་དབུགས་འགྱུས་པས་༎
སྙིང་ནང་ན་ཡར་སྐུ་གསུམ་ཡེ་ཤེས་ལྔ་བཞུགས་པ་དང་འཕྲད་དོ་༎
རང་གི་སྙིང་གི་དཀྱིལ་དུ་རིག་པ་དབུགས་ཀྱི་རྟ་དང་འཕྲད་པས་།
དབུགས་མེད་པའི་འགྱུ་བ་ཞེས་བྱའོ་༎
ཐ་མ་རྒྱབ་གྱེས་པའི་ཚུལ་ནི་། རང་འཆི
བའི་དུས་སུ་སེམས་གློ་བའི་ནང་ནས་འཐོན་ཏེ
། ལམ་གྲོ་སོག་གི་སྦུ་གུ་ཙམ་སྣ་བུག་གཉིས་༎
ཁ་དང་གསུམ་ནས་ཧ་ཟེར་ཏེ་དབུགས་པར་འགྱུའོ་༎
ཐ་མ་ཧུ་ཟེར་ནས་ནང་དུ་འདྲེན་ནོ་༎
གསང་བའི་བདག་པོ་། སྲིད་པའི་རི་བོ་ལས་རྒལ་བའི་དུས་སུ་།
སྲོག་རྒྱུ་བའི་རླུང་ནང་ནས་ཕྱིར་འདྲེན་ལ་སྟོབས་ཆེ་།
འདུས་པའི་ནམ་མཁའ་ལ་ཕྱིར་འདྲེན་པའི་སྟོབས་ཆེ་།
ནང་དུ་འདྲེན་པའི་རླུང་གིས་ཕྱིའི་ནམ་མཁའ་ནས
ཚུར་འདུས་ཐུགས་རིག་པའི་ཡེ་ཤེས་ལ་ཐིམ་མོ
༎ ཕར་འཕྲོས་ཏེ་འདུས་མ་བྱས་པའི་ནམ་མཁའ་ལ་ཐིམ་པས་།
རྣམ་པར་རླུང་ཞོན་གྱི་དགོངས་པ་ཞེས་བྱ་བའོ་༎
ཐ་མ་ཧ་ཟེར་ནས་ཕར་ལ་སོང་སྟེ་།
ཧུ་ཟེར་ནས་ཚུར་མ་འདུས་པའི་ཚེ་།
རང་གི་མདུན་གྱི་ནམ་མཁའ་ལ་ཡེ་ཤེས་ཀྱི་མཐོངས་ཞེས་བྱ་བ་།
འོད་ཁ་དོག་ལྔ་བཀྲ་ལམ་མེ་སྣང་ངོ་༌༎
དེ་ངོ་ཤེས་པས་ལྕགས་ལ་གསེར་འགྱུར་རྩིབཏང་བ་འམ་།
མུན་ཁུང་དུ་སྒྲོན་མེ་བཏེག་པ་ལྟར་སྐད་ཅིག་ལ་ཡར་གྱི་ཟང་ཐལ་དུ་གྲོལ་ལོ་༎
རིགས་ཀྱི་བུ་ནང་དབུགས་དང་མ་བྲལ་བ་ལ
(༨)༄༅༎ རྩ་དར་དཀར་སྐུད་པ་ཙམ་གྱི་ནང་ན་ཡར་སོང་ནས་༎
། རྡོ་རྗེ་སེམས་དཔའི་སྣ་ཐག་ཀྱང་བྱ་།
ཐུགས་རྗེ་རྒྱུན་གྱི་སྣ་ཐག་ཀྱང་བྱ་སྟེ་།
རང་གི་མིག་ནས་མདུན་གྱི་ནམ་མཁའ་ལ་།
འོད་ཁ་དོག་ལྔ་ཐག་པ་བརྐྱང་བ་འམ་༎
སྐས་བཙུགས་པ་ལྟར་སྣང་ངོ་༌༎
དེའི་དུས་སུ་ཤེས་པ་རང་གི་མིག་ལ་གཏད་།
མིག་ཐུགས་རྗེ་རྒྱུན་མི་འཆད་པའི་ཐག་པ་༎
འོད་ཁ་དོག་ལྔ་ལ་གཏད་པས་། ཡར་གྱི་ཟང་ཐལ་ལ་གྲོལ་ལོ་༎
ཡང་ན་ཐུགས་རྗེའི་འོད་ཁ་དོག་ལྔ་ཤར་བའི་ཚེ་།
ཡེ་ཤེས་ལྔ་ལྡན་གྱི་དཀྱིལ་འཁོར་ཐོབ་ནས་༎
དབུགས་མ་ཆད་པ་ལ་སངས་རྒྱའོ་༎
གསང་བའི་བདག་པོ་།
ཕྱི་ནང་༄༅༎
གསང་བའི་དབང་རྫོགས་པ་ལ་སྟོན་ཅིག་ཅེས་བཀའ་སྩལ་ཏོ་༎
ངོ་སྤྲོད་པའི་རྒྱུད་ལས་།
སེམས་ཡེ་ཤེས་སུ་བསྟན་པའི་ལེའུ་།
ཨྠིྀ་༎  ། དཔེའི་ངོ་སྤྲོད་པ་ལ་གསུམ་སྟེ་།
ཤེལ་དང་ཉི་མ་འདྲ་འབག་གསུམ་། ཤེལ་ཏེ
རྡོ་རྗེ་སེམས་དཔའི་མེ་ལོང་ཡིན་། དེའི་ཕྱིར
ཤེལ་ལ་མིག་བཅུག་ནས་བལྟས་པས་།
སངས་རྒྱས་ཀྱི་རང་ལུས་འོད་ཀྱི་ཕུང་པོ་ལ་།
འོད་ཁ་དོག་ལྔ་ཕྲ་ལ་དྭངས་པ་།
གསལ་ལ་འཚེར་བ་།
རང་བཞིན་གྱིས་བཀྲག་ལ་ཉམ་ང་བ་།
ཁ་དོག་ལྔ་ཙེ་རེ་རེ་།
མངོན་སུམ་དུ་འཆར་བས་།
དེ་དག་ཡེ་ཤེས་ཀྱི་སྣང་བ་ཡིན་ནོ་༎
དེ་བཞིན་དུ་རང་གི་རིག་པའི་རང་གདངས་འོད་ཁ་དོག་ལྔ་ལྡན་དུ་ཡོད་དོ་༎
རང་གི་རིག་པའི་རང་འོད་ངོ་ཤེས་པར་བྱས་ལ་།
རང་འོད་ལ་མ་ཡེངས་པར་བལྟའོ་༎
དེ་ནི་དག་སྣང་ལྟ་བའི་ཡང་ལྟ་བ་ཡིན་ནོ་༎
ཉི་མ་ལ་ངོ་སྤྲོད་པ་ནི་།
མིག་གི་སྟེང་དུ་ཐེར་མ་སྐབ་ལ་བལྟའོ་༎
དེ་ལ་འོད་ཟེར་མཚོན་ཆའི་རྩེ་མོ་འཕྲོ་བ་བཞིན་དུ་འབྱུང་སྟེ་༎
དེ་ཉི་མ་ཕྱེད་ལ་བལྟས་པས་འཁྲུལ་སྣང་དག་སྣང་དུ་འཆར་རོ་༎
འདྲ་འབག་གམ་། སྐུ་གཟུགས་སམ་།
ཞིང་ཁམས་ཉི་མ་ལ་བཞག་ནས་ཤེལ་ལ་བལྟས་པས་།
ལོངས་སྐུ་ཁ་མིག་རྣ་བ་ཅན་དུ་འཆར་རོ་༎
དེ་ཇི་ལྟ་བ་བཞིན་དུ་བར་དོ་ལོངས་སྐུའི་སྣང་བ་འཆར་ཙ་ན་།
རང་སྣང་དུ་ངོ་ཤེས་པར་དེ་ཉིད་དུ་གྲོལ་འགྲོའོ་༎
དཔེའི་ངོ་སྤྲོད་ཀྱིས་དོན་ལ་ཕབ་བོ་༎
དོན་གྱི་ངོ་སྤྲོད་ཀྱིས་དོན་ལ་ཐག་ཆོད་།
སྣང་བ་སྣ་ཚོགས་སུ་འཆར་ཡང་རང་སྣང་རང
བྱུང་ཡིན་པས་། ཐ་ཆོད་རང་ལ་གྱིས་ཤིག་། འདི་ཕྱི་གཉིས་སུ་མེད་དེ་།
བློ་འདས་རྩོལ་མེད་དུ་གྲོལ་ལོ་༎
ལན་ཅིག་དུས་ཀྱི་ཐ་མ་ལ་།
སྐལ་ལྡན་ལས་འཕྲོ་ཅན་དང་འཕྲད་ནས་འདི་ལ་ལོངས་སྤྱོད་ཤོག་། ཅེས་གསུངས་སོ་༎

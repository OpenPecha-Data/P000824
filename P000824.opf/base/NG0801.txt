ས་མ་ཡ་ཨི་མམ་བྷ་ལིང་ཏ་དགྲ་བགེགས་ལ་ཁ་རམ་ཁ་ཧི་།
རགྟ་ཁ་ཧི་།
པཉྩ་ཨ་མྲྀ་ཏ་ཁ་རམ་ཁ་ཧི་།
དེ་ནས་འཕྲིན་ལས་བཅོལ་བ་ནི་།
ཧུ~མ་།
དམ་ཚིག་ཆེན་པོའི་དུས་ལ་བབ་༎
སྲོག་གི་གཤེད་དུ་བསྐུལ་བ་ནི་༎
བདུད་རྒྱལ་ཐོད་པའི་འཕྲེང་བ་ཅན་༎
སྐུ་ནི་མཐིང་ནག་ཆེན་པོ་ལ་༎
ཆིབས་སུ་བདུད་རྟ་ནག་པོ་ཆིབས་༎
ལྕགས་མདུང་ནག་པོ་གཡས་ན་ཐོགས་༎
གཡོན་ན་ཐོད་པའི་འཕྲེང་བ་བགྲང་༌༎
ཐོད་པ་སྐམ་པོའི་དབུ་རྒྱན་ཅན་༎
མི་ལྤགས་རློན་པ་སྐུ་ལ་གསོལ་༎
རྒྱུ་མ་སྦྲུལ་གྱིས་ལུས་བརྒྱན་ཅིང་༌།
ཁྲག་དང་ཞག་གི་ཐིག་ལེ་ཅན་༎
མཆེ་བ་གཙིགས་ཤིང་གསུས་པོ་ཆེ་༎
ཙིཏྟའི་ཁྲག་ལ་ལོངས་སྤྱོད་པས་།
ཁྱོད་ནི་སྲོག་བདག་ཆེན་པོ་སྟེ་༎
སྲིང་ཅིག་རྡོ་རྗེ་རེ་མ་ཏི་༎
མིང་སྲིང་གཉིས་ཀྱི་དམ་བཅས་པ་༎
དམ་བཅས་བཞིན་དུ་ཕྲིན་ལས་མཛོད་༎
སྔོན་ཚེ་དཔལ་ཆེན་ཧེ་རུ་ཀས་༎
དབང་རྟགས་ཐོད་པ་བྱིན་ནས་ནི་༎
བཀའ་སྩལ་དམ་ཕོག་མཛད་པའི་ཚེ་༎
དེ་ཚེ་ཁས་བླངས་དམ་བཅས་པ་༎
བསྒྲུབ་མཆོག་བསྐྱང་བར་དམ་བཅས་ཤིང་༌༎
དགྲ་བོ་བསྒྲལ་བར་ཁས་བླངས་པས་༎
དམ་ཉམས་བསྒྲལ་པའི་དུས་ལ་བབ་།
ཁྱོད་ནི་སྲོག་བདག་ཆེན་པོ་སྟེ་༎
དགྲ་བོའི་སྲོག་ལ་མངའ་ཐང་མཛོད་༎
སྲོག་དབུག་ལོང་ཞིག་ས་མ་ཡ་༎
སྲོག་རྩ་ཆོད་ཅིག་ས་མ་ཡ་།
ཁྱོད་ཀྱི་ཟས་སྐལ་ཁམས་གསུམ་ཤ་ཡིན་ཏེ་༎
དམ་ཉམས་ཤ་ནི་ཟན་དུ་གསོལ་༎
དགྲ་བོའི་ཤ་ལ་ཁ་རམ་ཁ་ཧི་༎
ཟོ་ཞིག་འཆོ་ཞིག་ཐོད་འཕྲེང་ཅན་།
ཁྱོད་ཀྱི་སྐོམ་ནི་སྐྱེ་འགྲོའི་ཁྲག་ཡིན་ཏེ་༎
དགྲ་བོའི་ཁྲག་ནི་སྐོམ་དུ་གསོལ་༎
དགྲ་བོའི་ཁྲག་ལ་པི་པ་ཏོ་༎
འཐུང་ཞིག་འཐུང་ཞིག་ཐོད་འཕྲེང་ཅན་།
ཁྱོད་ནི་དམག་དཔོན་ཆེན་པོ་སྟེ་༎
ས་གཞི་ཐམས་ཅད་དམག་གིས་ཁེངས་༎
དགྲ་བོའི་ཡུལ་དུ་དམག་འདྲེན་གྱིས་།
དམག་སྣ་དྲོངས་ཤིག་ཐོད་འཕྲེང་ཅན་༎
དམག་གཞུག་རྟུལ་ཅིག་ཐོད་འཕྲེང་ཅན་༎
གོ་མཚོན་སྟོར་ཅིག་ཐོད་འཕྲེང་ཅན་༎
དམག་དཔུང་བསྐྱེད་ལ་རུ་མཚོན་ཕྱོར་༎
དགྲ་བོའི་ཡུལ་དུ་དམག་དྲོངས་ལ་༎
དམ་ཉམས་དགྲ་པོའི་བླ་མཁར་ཤིག་། བླ་ཤིང་ཆོད་ལ་བླ་རྡོ་རྐུས་༎
བླ་ཆུ་ཧུབ་ཀྱི་ཐོབ་ལ་ཤོག་། ཁྱོད་ཀྱི་དམ་ཚིག་དུས་ལ་བབ་༎
དུས་ལ་བབ་བོ་ས་མ་ཡ་༎
མ་གཡེལ་བཅོལ་བའི་འཕྲིན་ལས་མཛོད་༎
དེ་སྐད་ཅེས་ནི་བསྐུལ་བྱ་བ་༎
དེ་ནས་ཕོ་ཉ་རབ་བཀྱེ་བ་༎
ཤེས་པ་ལིང་ག་དག་ལ་བསྟིམ་༎
ཧུ~མ་།
དེ་ཡི་ཐུགས་ཀྱི་སྤྲུལ་པ་ལས་༎
བཀའ་ཉན་ཕོ་ཉའི་ཚོགས་ཆེན་ནི་༎
སྟེང་གི་ཕྱོགས་ནས་དགྲ་བོ་འགུགས་བྱེད་པ་༎
བདུད་ཀྱི་རྒྱལ་པོ་ཁྲོ་བདག་འབར་བ་རྗེ་༎
ཕྱག་ན་བདུད་ཀྱི་སྤར་ཤད་འབར་བ་བསྣམས་༎
སྟེང་གི་ཕྱོགས་ནས་དགྲ་བོ་ཁུག་ལ་ཤོག་།
མ་ར་ཡ་ཛཧཛཧ་ཆེ་གེ་མོ་མ་ར་ན
སྒ་བུ་ནན་ཛཧཛཧ་། ཧུམ་།
ཤར་གྱི་ཕྱོགས་ནས་དགྲ་བོ་འགུགས་བྱེད་པ་༎
བདུད་ཀྱི་རྒྱལ་པོ་མ་ཧ་ཁྲོ་བདག་རྗེ་༎
ཕྱག་ན་བདུད་ཞགས་ནག་པོ་བསྣམས་༎
ཤར་གྱི་ཕྱོགས་ནས་དགྲ་བོ་ཁུག་ལ་ཤོག་། ཧུ~མ་།
ཤར་ལྷོ་༄༅༎
མཚམས་ནས་དགྲ་བོ་འགུགས་བྱེད་པ་༎
བདུད་ཀྱི་རྒྱལ་པོ་ཏི་ཏི་ཏི་མྱག་རྗེ་༎
ཕྱག་ན་བདུད་ཀྱི་གསོད་བྱེད་སྤུ་གྲི་རྣོན་པོ་བསྣམས་།
ཤར་ལྷོ་མཚམས་ནས་དགྲ་བོ་ཁུག་ལ་ཤོག་། ཧུ~མ་།
ལྷོ་ཡི་ཕྱོགས་ནས་དགྲ་བོ་འགུགས་བྱེད་པ་༎
བདུད་ཀྱི་རྒྱལ་པོ་ཁྲོ་བདག་ཐོད་པ་རྗེ་༎
ཕྱག་ན་བདུད་ཁྲམ་སྟག་གི་མགོ་ཅན་བསྣམས་༎
ལྷོ་ཡི་ཕྱོགས་ནས་དགྲ་བོ་ཁུག་ལ་ཤོག་། ཧུ~མ་།
ལྷོ་ནུབ་མཚམས་ནས་དགྲ་བོ་འགུགས་བྱེད་པ་༎
བདུད་ཀྱི་རྒྱལ་པོ་དམུ་བདུད་བྲང་དཀར་རྗེ་༎
ཕྱག་ན་ཤོད་ཀྱི་སྒྲོ་བ་མི་འགྲོ་ཅན་།
ཁལ་དུ་བོང་བུ་གྭ་པ་ལྕགས་མཐུར་ཅན་ལ་བསྐྱིལ་༎
ལྷོ་ནུབ་མཚམས་ནས་དགྲ་བོ་ཁུག་ལ་ཤོག་། ཧུ~མ་།
ནུབ་ཀྱི་ཕྱོགས་ནས་དགྲ་བོ་འགུགས་བྱེད་པ་༎
བདུད་ཀྱི་རྒྱལ་པོ་ཚངས་པ་བདུད་ཁྲོ་རྗེ་༎
ཕྱག་ན་བདུད་ཀྱི་དྲིལ་ཞགས་འབར་བ་བརྣམས་༎
ནུབ་བྱང་ཕྱོགས་ནས་དགྲ་བོ་ཁུག་ལ་ཤོག་། ཧུམ་།
ནུབ་བྱང་མཚམས་ནས་དགྲ་བོ་འགུགས་བྱེད་པ་༎
བདུད་ཀྱི་རྒྱལ་པོ་ཏིང་རི་མགོ་སྟོན་རྗེ་༎
ཕྱག་ན་བདུད་ཤ་ནག་པོའི་ཐོད་པ་བསྣམས་༎
ནུབ་བྱང་མཚམས་ནས་དགྲ་བོ་ཁུག་ལ་ཤོག་ཧུ~མ་།
བྱང་གི་ཕྱོགས་ནས་དགྲ་བོ་འགུགས་བྱེད་པ་༎
བདུད་ཀྱི་རྒྱལ་པོ་ཁྲོ་རྗེ་རུ་རྒྱལ་རྗེ་༎
ཕྱག་ན་བདུད་རྟ་ནག་པོ་མགོ་གཅོད་བསྣམས་༎
བྱང་གི་ཕྱོགས་ནས་དགྲ་བོ་ཁུག་ལ་ཤོག་། ཧུ~མ་།
བྱང་ཤར་མཚམས་ནས་དགྲ་བོ་འགུགས་བྱེད་པ་༎
བདུད་ཀྱི་རྒྱལ་པོ་སྤྱི་བདུད་ཡམ་པ་ཁྲོ་རྗེ་ནག་པོ་རྗེ་༎
ཕྱག་ན་བདུད་ཀྱི་ཏྲྀ་ཤུལ་རྩེ་གསུམ་བསྣམས་༎
བྱང་ཤར་མཚམས་བས་དགྲ་བོ་ཁུག་ལ་ཤོག་། ཧུ~མ་།
འོག་གི་ཕྱོགས་ནས་དགྲ་བོ་འགུགས་བྱེད་པ་༎
བདུད་ཀྱི་རྒྱལ་པོ་ས་མདོག་ནག་པོ་རྗེ་།
ཕྱག་ན་ཆུ་སྲིན་ཕུར་པ་གཏི་མུག་ཕག་མགོ་ཅན་༎
སྐྱེས་འགྲོ་ཐམས་ཅད་གསོད་པར་བྱེད་༎
འོག་གི་ཕྱོགས་ནས་དགྲ་བོ་ཁུག་ལ་ཤོག་། མ་ར་ན་ཛ་ཛ་།
ཆེ་གེ་མོ་ནི་ར་མ་ར་ཡ་རྦད་པུ་ནན་ཛ་ཛ་།
ཞེས་ནི་རྦད་དེ་བླ་ཚེ་དགུག་། བདུད་ཁྲོས་པའི་རྒྱུད་ལས་།
བསྟོད་བསྐུལ་ཕོ་ཉ་བདག་པའི་ལེའུ་སྟེ་དྲུག་པའོ་༎  ༎ ཡང་དཔལ་ཆེན་པོས་བཀའ་སྩལ་པ་།
ལྷ་རྟགས་བྱུང་ནས་དགྲ་རྟགས་རྣམས་༎
བུལ་ལས་དེ་བག་བུལ་ན་༎
མི་ལུས་མོ་ཤིང་བྱང་བུ་ལ་༎
དྲིལ་བུ་སྟེ་ཆེ་དགུའི་ལྕགས་ལ་གཟུགས་༎
དེ་ལ་ཐུན་གྱིས་བྲབས་ཏེ་གསང་༌༎
མགོ་བའི་ལྷ་དང་འདི་ཡིས་དབྱེ་༎
འབོབ་དང་ཁྱི་ལུད་རྭ་རུ་དང་༌༎
ཞབས་མ་གུ་གུལ་ཟ་འོག་བསྲེགས་༎
མཚན་མའི་མིང་རུས་དེ་ལ་བདུག་། དགྲ་ལྷ་ཕོ་ལྷ་ཡུལ་ལྷ་དང་༌༎
མོ་ལྷ་སྲོག་ལྷ་རྒྱལ་པོ་སྟེ་༎
རྒྱལ་རྟེན་ཕྲལ་ལ་གསད་པར་བྱའོ་༎
བདུད་ཁྲོས་པའི་རྒྱུད་ལས་།
སྤོགས་པའི་ཆོ་ག་ལྷ་དང་དབྲལ་བའི་ལེའུ་སྟེ
བདུན་པའོ་༎ ༎ དེ་སྐད་ཅེས་བཀའ་སྩལ་ནས
། དཔའ་བོ་ཆེན་པོ་གཙོ་བོ་དང་འཁོར་ལྟར
སྣང་བའི་དེ་ཉིད་ཡང་དག་པར་མི་སྣང་བར
། བྱས་ཏེ་། རྩ་བའི་ལོངས་སྤྱོད་རྫོགས་པའི་སྐུ་ལ་ཐིམ་སྟེ་།
ཆོས་ཀྱི་སྐུ་དང་ཐ་མི་དད་པར་གྱུར་ཏོ་༎
ཞལ་གཅིག་ཕྱག་ཀྱང་གཉིས་པ་སྟེ་༎
བདུད་དེ་༄༅༎
ཉིད་ཀྱང་བསྟན་པ་བསྲུང་བའི་དོན་དུ་ཉེ་བར་འཁོད་དེ་།
ལེགས་ཉེས་ཀྱི་གཟུ་བོ་མཛད་དོ་༎
འཁོར་རྣམས་ཀྱང་གཙོ་བོ་ལ་འདུད་པའི་ཚུལ་གྱིས་གནས་པར་གྱུར་ཏོ་༎
དམ་ཉམས་ཡུད་ཙམ་གྱིས་བཀུག་ནས་༎

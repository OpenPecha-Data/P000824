༄༅༎ རྒྱ་གར་སྐད་དུ་༎
ཨེ་ཀ་ཛ་ཏི་ས་མན་ཏ་ཀ་ན་མ་ཏན་ཏྲ་༎
བོད་སྐད་དུ་༎
རལ་གཅིག་མ་འདུས་པ་ནག་མོའི་རྒྱུད་ཅེས་བྱ་བ་༎
དཔལ་ཡ་མན་ཏ་ཀ་ལ་ཕྱག་འཚལ་ལོ་༎
དེ་ནས་དཔལ་ཡ་མན་ཏ་ཀས་༎
ཕྱག་ན་རྡོ་རྗེ་ལ་བཀའ་སྩལ་བ་༎
ཕྱག་ན་རྡོ་རྗེ་ཉོན་ཅིག་། ལྷ་མོ་ཨེ
ཀ་ཛ་ཏི་ནི་ལྟ་བ་དང་ལྡན་པས་བསྒྲུབ
པར་བྱའོ་༎ ལྟ་དང་མི་ལྡན་རྩེ་ལོག་ཆེ་༎
གདུག་པ་ཆེ་བས་དགྲ་ལ་རྦད་༎
གུས་པ་བླང་དུ་མི་བཏུང་པས་༎
ལྟ་བབ་མི་དམིགས་པ་གསུམ་དང་ལྡན་གུས་པས་བླང་དུ་བཏུབ་པའོ་༎
འཁོན་ནག་རང་སར་བཞག་ན་གུས་པས་བླང་དུ་བཏུབ་པའོ་༎
དགྲ་ལ་སྦོད་ཙམ་ན་ཆེ་གེ་མོ་སོད་ཅིག་། ཅེས་བརྗོད་པ་ལས་༎
རྩད་ནས་ཆོད་ཅིག་མ་བྱས་ན་གུས་པས་བླང་དུ་བཏུབ་པའོ་༎
དེ་གསུམ་དང་ལྡན་ནས་གུས་པས་བླང་བར་བྱའོ་༎
དེ་ལ་མི་དམིགས་པ་གསུམ་ནི་༎
བདག་ཀྱང་མི་དམིགས་པས་སྟོང་པ་ཉིད་དུ་བསྒོམས་ཏེ་༎
ཨོམ་བཛྲ་ཤུ་ཛྙ་ཏ་ཧུ~མ་༎
ཞེས་བརྗོད་པས་། གུས་པའི་བཟའ་ནོར་ཡང་མི་དམིགས་ཏེ་༎
ཨོམ་བཛྲ་སྭ་ཧ་བྷ་བི་ཤུད་དྷོཉ་ཧམ་༎
ཞེས་བརྗོད་པས་༎
དགྲ་དང་འཁོན་ཡང་མི་དམིགས་པ་སྟོང་པ་ཉིད་དེ་༎
ཨོམ་བཛྲ་སརྦ་ཤུད་དྷོ་ཧུ~མ་༎
ཞེས་བརྗོད་པས་ཐམས་ཅད་མི་དམིགས་ཧུ~མ་༎
ཞེས་བརྗོད་པས་ཐམས་ཅད་མི་དམིགས་སོ་༎
དེ་བཞིན་དུ་མ་མོ་ཡང་མི་དམིགས་པ་ཆོས་ཉིད་དུ་བསྒོམ་མོ་༎
ཞེས་གསུངས་སོ་༎
ལེའུ་དང་པོའོ་༎།
། དེ་ནས་འཁོན་ནག་རང་སར་བཞག་པ་ནི་༎
འཁོན་འགྲས་ཞེས་བྱ་བ་ཡོད་མ་མྱོང་༌༎
འཁོན་འགྲས་ཡོད་མི་སྲིད་༎
ཐམས་ཅད་ཆོས་ཉིད་རོལ་པ་ཡིན་༎
གལ་ཏེ་ཡོད་ན་ཡང་དམ་ཉམས་ཁོ་རང་ལ
སྡིག་། བདག་དང་མ་མོ་འདི་ཉིད་ཡང་གདོད
ནས་ཡོད་མ་མྱོང་སྙམ་དུ་བསམས་ལ་རང་སར
བཞག་གོ་༎ དེའི་སྔགས་ནི་།
ཨོམ་ཨི་ཧོ་ཤུད་དྷེ་ཤུད་དྷེ་བམ་ཧོ་ཤུད
དྷེ་ཤུདྷེ་རམ་ཧོ་ཤུད་དྷེ་ཡམཧོ་ཤུདྷེ་ཤུདྷེ་ཤུད
དྷེ་ཤུད་དྷེ་ཨེ་བམ་རམ་བི་ཡམ་ཕམ་ཨ
ཨ་ཨ་སྭ་ཧ་༎
ཞེས་བཟླས་ནས་ཁོ་རང་ལ་གོས་པར་བསམས་༎
བདག་དང་མ་མོ་ལ་མ་གོས་པར་བསམ་མོ་༎
ཞེས་གསུངས་སོ་༎
ལེའུ་གཉིས་པའོ་༎།
། དེ་ནས་དགྲ་བོས་རྒྱལ་དང་གུས་པས་བྱས་པའི་ཡོ་བྱད་ཐམས་ཅད་སྤུངས་ལ་༎
གོང་གི་ཨི་ཧོའི་སྔགས་དེ་ལན་བདུན་བཏབ་ལ་བདུད་རྩི་གཏོར་ལ་༎
ཆ་གཅིག་དཀོན་མཆོག་ལ་དབུལ་༎
ཆ་གཅིག་ལྷ་དང་མཁའ་འགྲོ་དམ་ཅན་ཆོས་སྐྱོངས་ཚོགས་ལ་དབུལ་༎
ཆ་གཅིག་འགྲོ་བ་ལ་བསྔོ་༎
ཆ་གཅིག་འགྲོ་ཆེར་བྱས་ལ་རྣལ་འབྱོར་པ་སྦྱད
ན་ཅི་ཡང་ཉེས་པ་དང་སྐྱོན་མི་འོང་ངོ
༎ ཞེས་དཔལ་ཆེན་པོ་ཡ་མན་ཏ་ཀས་བཀའ་སྩལ་ནས་༎
ཕྱག་ན་རྡོ་རྗེ་ཡི་རང་ངོ་༎
ལེའུ་གསུམ་པའོ་༎
དེ་ནས་ཡང་དཔལ་མ་མན་ཏ་ཀས་༎
ཕྱག་ན་རྡོ་རྗེ་ལ་བཀའ་སྩལ་པ་༎
སྤྱིར་དྲེགས་པ་བསྒྲུབ་པ་ལ་ཕོ་དང་མོ་གཉིས་ཡིན་ཏེ་༎
ཐབས་ཤེས་རབ་ཀྱི་ཚུལ་ལོ་༎
ཕོ་རང་བཞིན་ཆད་ལ་བཙན་༎
ཆགས་པ་༄༅༎
ཆུང་མོའི་རང་བཞིན་ཆགས་པ་ཆེ་༎
ཟ་ལ་དགའ་༎
འཁུ་ལྡོག་ཆེ་བ་ཡིན་༎
དེ་བས་ན་མ་མོ་ཙམ་བསྒྲུབ་པའི་དུས་སུ་༎
མི་དམིགས་པས་ཟིན་པ་དང་འཁོར་ནག་རང་སར་བཞག་པ་ནི་ཤིན་ཏུ་གནད་ཆེ་སྟེ་༎
ཐམས་ཅད་ལ་ཀུན་ཏུ་རྒྱུག་ཅིང་གནད་དུ་འགྲོ་བའོ་༎
ཕོ་བསྒྲུབ་ཀུན་ལ་ཡང་ཕན་པར་འགྱུར་པ་ཡིན་ནོ་༎
ཞེས་གསུངས་སོ་༎
ལེའུ་བཞི་པའོ་༎།
། དེ་ནས་ཡང་བཀའ་སྩལ་པ་༎
གུས་པས་ལེན་པའི་དུས་སུ་།
གོང་ལྟར་ཤེས་ཀྱང་༌༎
འདི་ལྟར་བྱ་བ་གནད་ཡིན་ཏེ་༎
དགྲའི་སྲོག་དབུགས་བསྡུ་ཞེས་བྱ་བ་༎
ཁོའི་གོས་བྱུང་བ་ཐམས་ཅད་དགྲའི་པགས་པར་བསྒོམ་༎
ཁོའི་ཟས་བྱུང་བ་ཐམས་ཅད་དགྲའི་ཤའི་རང་བཞིན་དུ་བསམ་༎
སྐོམ་དྲངས་པ་ཐམས་ཅད་དགྲའི་ཁྲག་ཏུ་བསམ་༎
བདག་ཡི་དམ་ལྟར་བསམ་༎
ཐུགས་ཉི་མའི་སྟེང་དུ་ཛ་བསམ་༎
དེ་ལས་འོད་འཕྲོས་པས་དགྲ་བོའི་ཚེ་སྲོག་བཀུག་ལ་གོས་དང་༌༎
བཏུང་བ་དང་༌༎
ཟས་ལ་བསྟིམ་༎
དེའི་སྔགས་ལ་ཡི་དམ་གང་རུང་དུ་གསལ་བས་༎
ནི་ཛ་ཨ་ཡུ་པ་ཛ་ཛ་༎
ཞིབ་ཏུ་བཟླས་སོ་༎
ཡི་དམ་ལྷ་ལ་ཕུལ་བས་དགེས་༎
བདག་གིས་གསོལ་བས་ཚེ་དང་ལྡན་༎
མཁའ་འགྲོ་ཆོས་སྐྱོངས་བསྲུངས་མ་ལ་ཕུལ་བས་མཉེས་པར་བསམ་༎
དེས་དགྲ་ལ་ཁ་བསྟན་དུ་འགྲོ་བ་ཡིན་ཏེ་ཐབས་ཀྱི་མན་ངག་གོ་༎
ཞེས་གསུངས་སོ་༎
ལེའུ་ལྔ་པའོ་༎
དེ་ནས་ཡང་བཀའ་སྩལ་པ་༎
བསྟན་པས་སྲུང་བར་འདོད་པས་༎
བརྣག་པའི་དགྲ་བོ་ཤི་ན་གཏང་རག་གཏང་པ
ལ་། དགྲ་དེ་ཚན་ཆེ་སྟོབས་དྲག་རྗེས་དྲུང
པ་དྲག་ལ་མང་པོ་ཡོད་ན་ལྷས་མཐོང་པའི
གཏང་རག་བྱས་ལ་༎
ཡི་དམ་ལྷ་དང་མཁའ་འགྲོ་ཆོས་སྐྱོངས་ལ་རང་རང་གི་གང་ལྟར་དགོས་པའི་མཆོད་པ་བྱ་༎
དར་ཕག་ཏུ་ཕྱར་༎
ཁ་ཚགས་དམ་པར་བྱ་༎
དགྲ་དེ་སྟོབས་ཆུང་བ་ཅང་ཞན་པ་རྗེས་མེད
པ་ཡོད་ན་གཏང་རག་མིས་མཐོང་བར་བྱས་ལ
མངོན་དུ་དར་འཕྱར་བ་ལ་སོགས་པ་བྱ་༎
ཞེས་གསུངས་སོ་༎
ལེའུ་དྲུག་པའོ་༎
དེ་ནས་ཡང་བཀའ་སྩལ་པ་༎
རྣལ་འབྱོར་བསྟན་པ་སྲུང་བར་བྱེད་པའི་དུས་སུ་༎
གྲ་དེ་ལ་འབྲེལ་པ་གང་ན་ཡོད་པ་དང་༌༎
རྩད་གང་ནས་ཡོད་པ་བྲིས་ཏེ་བཏགས་ལ་རང་གི་བག་ཟོན་ཆེ་བར་བྱས་ཏེ་༎
སྙིགས་མའི་དུས་སུ་གལ་ཆེའོ་༎
གསུངས་སོ་༎
ལེའུ་བདུན་པའོ་༎  ༎ ཡང་བཀའ་སྩལ་པ་༎
སྤྱིར་རྣལ་འབྱོར་པས་ལྷ་མོ་རེ་མ་ཏི་བསྒྲུབ་པར་འདོད་ན་༎
དམ་སྲི་བརྡུང་བ་དང་བསྐྲད་པ་ལ་གཙོར་བྱེད་དགོས་༎
དེ་ནི་ལས་ཀྱིས་མྱུར་བ་ཡིན་ནོ་༎
ཡང་དཔལ་མགོན་དང་འབྲེལ་ན་བཀྲ་ཤིས་སོ་༎
ཞེས་གསུངས་སོ་༎
ལེའུ་བརྒྱད་པའོ་༎  ༎ དེ་ནས་བཀའ་སྩལ་པ་༎
ཕྱིར་དམ་ཅན་དང་ཆོས་སྐྱོང་བསྒྲུབ་པ་ལ་༎
ཕོ་དང་མ་སྦྲེལ་བར་མོ་རྐྱང་དུ་བསྒྲུབ་ན་༎
དེ་ནང་ཟན་བྱེད་པའི་ཁྱི་མོ་དང་འདྲའོ་༎
མོ་དང་མ་སྦྲེལ་བར་ཕོ་རྐྱང་དུ་བསྒྲུབ་ན་༎
རྗེ་བོས་མ་འཆུན་པའི་འཁོར་པོ་དང་འདྲའོ་༎
དེ་བས་ན་ཐབས་ཤེས་རབ་ཟུར་༄༅༎
དུ་འབྲེལ་བས་བསྒྲུབ་པར་བྱའོ་༎
ཞེས་གསུངས་སོ་༎
ལེའུ་དགུ་པའོ་༎  ༎ དེ་ནས་དཔལ་ཡ་མན་ཏ་ཀས་༎
གསང་བདག་ལ་བཀའ་སྩལ་པ་ཉོན་ཅིག་། རྒྱུད
འདི་ནི་འདུས་པ་ནག་མོ་གསང་བའི་རྒྱུད་ཅེས
བྱ་བ་༎ ཤིན་ཏུ་གསང་བའི་རྣལ་འབྱོར་པ་༎
བདེ་བ་དང་ལྡན་པར་བྱ་བའི་ཐབས་ཁྱད་པར་ཅན་ཡིན་ཏེ་༎
ཀུན་ལ་མི་བསྟན་པར་སེམས་ལ་བཅང་ཞིང་གཟུང་བར་བྱ་༎
ཡོད་ཅེས་གྲགས་པས་མི་ངོམ་༎
བློ་ལ་བླངས་ལ་རི་འམ་༎
རྫ་འམ་༎
བྲག་ལ་སྦའོ་༎
ཞེས་དཔལ་ཡ་མན་ཏ་ཀས་གསུངས་པ་དང་༌༎
གསང་བའི་བདག་པོ་ཡི་རང་ནས་༎
མངོན་པར་བསྟོད་པར་གྱུར་ཏོ་༎
ལེའུ་བཅུ་པའོ་༎ ༎ རལ་གཅིག་མ་ནག་མོ
འདུས་པ་ནག་མོའི་རྒྱུད་ཅེས་བྱ་བ་རྫོགས་སོ
༎། ། རྒྱུད་འདི་སློབ་དཔོན་རུ་བུ་གྷུ་ཡ
དེ་བ་ཙན་ཏྲས་རྡོ་རྗེ་གདན་གྱི་བྱང་ངོས
ནས་བྲག་ཕུག་སྒོང་ང་རང་འཁྲུངས་ཀྱི་ནང་ནས
༎། བཏོན་ཏེ་༎ བོད་ཀྱི་བན་དེ་རྡོ་རྗེ་ཡང་དབང་གཏེར་ལ་གཏད་པའོ་༎
བདག་འདྲ་སངས་རྒྱས་ཡེ་ཤེས་ཀྱིས་༎
རྒྱ་གར་མཁས་པའི་ཞལ་བརྒྱུད་ནས་༎
གསང་བའི་རྒྱུད་འདི་ཞུས་ནས་བསྒྱུར་༎
སྤེལ་བར་མི་བྱ་སྙིང་དང་འདྲ་༎
ལས་འཕྲོ་ཅན་ལ་བཙས་སུ་སྦས་༎
དམ་ཅན་ཀུན་ལ་ཕན་ཐོགས་ཤོག་༎
ཤམཧྱཧ་རྒྱ་རྒྱ་རྒྱ་༎

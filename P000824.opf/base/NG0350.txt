(༣)༄༅༎ ཤིང་༌༎
བར་སྣང་ཁམས་ནས་གློག་འགྱུ་མཐུ་མོ་ཆེ་༎
འཛམ་བུའི་གླིངབཞི་ཕུང་བྱེད་མཁའ་འགྲོ་ཡང་ཁ་འཁོར་མ་༎
འཇིག་རྟེན་ཁམས་སུ་ཀི་ཀང་སྣ་ཚོགས་འབེབས་༎
དམིགས་ཀྱི་གཉེར་གཏད་ལོག་སྲེད་འབྱུང་པོ་འདི་༎
བཏང་སྙོམས་ཡལ་བ་མེད་པའི་རྩེ་གཅིག་མཐུས་༎
ཐུལ་ཅིག་ཆོམས་ཤིག་ནད་ངན་སྣ་ཚོགས་ཕོབ་༎
བདུད་རོག་ཏི་ནག་པོ་བྱ་རོག་མགོ་བརྩེགས་གསང
བ་སྒྲོལ་བྱེད་ཀྱི་རྒྱལ་པོ་ཀི་ཀང་རོག་ཏིའི
མདོག་། སྙིང་གཟེར་དྲག་པོའི་རྒྱུད་ཆེན་པོ་ལས
། བཤན་པ་ཕོ་མོ་སྲོག་བསྐུལ་གྱི་ལེའུ་དགུ
པའོ་༎ ༎ དེ་ནས་བཅོམ་ལྡན་གཤེད་ཆེན་གྱིས
། ༎ ལྔ་བརྒྱ་དུས་ཀྱི་སྙིགས་མའི་ཚེ་༎
སངས་རྒྱས་གཉན་གྱི་བསྟན་པ་ལ་༎
འགལ་བྱེད་ཆམ་ལ་དབབ་པའི་ཕྱིར་༎
དྲག་པོ་གསང་སྔགས་རབ་བཤད་པ་༎
ཨོམ་ཨ་ཀྲོ་ཏེ་ཀ་ཡ་མནྟ་ཀ་ཧ་ན་མ་ཐ་བྷཉྫ་ཧུམ་ཕཏ་།
ཁྲོ་མཆོག་ཉིད་ཀྱི་གསང་སྔགས་སོ་༎
ཨོམ་སརྦ་ཏ་ཐ་ག་ཏ་ཀྲོ་ཏ་ཡ་བི་ཛ་ཡ་།
ཛྭ་ལི་ཨིར་ནི་ཛྭི་ཧྭ་པྲ་ཏ་ཤྭི་རམ་སྟི་ཧུམ་ཕཏ་།
ལུས་བསྲུང་གོ་བགོ་བའི་གསང་སྔགས་ཡིན་ནོ་༎
ཨོམ་བཛྲ་བེ་ཏ་ལམ་རགྴ་རགྴ་མ་སྭ་ཧ་།
རོ་ལངས་ཁྲོ་མའི་གསང་སྔགས་སོ་༎
ཨོམ་ཨེ་ཀ་ཛ་ཏི་ཛ་།
ཏྲག་རགྴ་།
མུ་ཏྲ་མུ་ཏྲ་རུ་ལུ་རུ་ལུ་ཧུམ་བྷྱོ་བྷྱོ་།
ཨེ་ཀ་ཛ་ཏིའི་གསང་སྔགས་སོ་༎
ཨོམ་པ་ཤ་མི་ཀི་ཕོར་པ་།
དུ་དུན་མ་ག་ཤི་ཀྲི་ཧ་ན་ཛྭ་ལ
ཏ་མུར་ཛི་ཙི་ཅི་ཡང་ཏི་ཀྲ་ཏི་དུར
ཡམ་སྭ་ཧ་། མགོ་དགུ་སྤྱིའི་གསང་སྔགས་སོ་༎
ཨོམ་ཙ་ཏི་པྲ་ཏི་ཀར་ནི་ར་ཧུ་ལ་།
བི་ཀྲནྟ་ཧུམ་ཏ་ཀ་རམ་ཤར་མ་ཏ་མ་ར་ཕཏ་།
ལས་ཀྱི་བསྐུལ་བའི་གསང་སྔགས་སོ་༎
ཨོམ་བཛྲ་ཡཀྴ་ཛྭ་ལ་ནི་།
ཀ་ལ་པྲ་ཙ་ར་།
ཙིཏྟ་རཀྟ་མུར་ནན་སྭ་ཧ་།
སྲིན་པོ་གདུག་པའི་གསང་སྔགས་སོ་༎
ཨོམ་ཡཀྴ་རགྨོ་ཨུ་ཙཤྨ་།
ན་ག་ལེ་དུམ་པ་ལེ་ཙིཏྟ་ཀུ་ལུ་རུ་ལུ་བྷྱོ་།
གློག་འགྱུ་མའི་གསང་སྔགས་སོ་༎
མ་རག་མོ་།
པན་ཡམ་ཤིག་། མ་ར་ཡ་ནྲྀ་ཛ་ཛ་།
ཙ་བད་ཙ་ལེ་།
པྲ་བེ་ཤ་། མ་ར་ཏྲི་ཛ་ཛ་།
དུར་མེ་མི་ཀི་ར་ཧུ་ལ་།
ཧུར་ཐུམ་མ་ར་ཛ་ཛ་།
རགྴ་ཏྲི་ཨ་ཙིཏྟ་རྦད་།
མ་ར་ཡ་ནྲི་ཛ་ཛ་༎
ཨ་ཏྲི་རམ་རམ་དུུ་ན་ཤག་། མ་ར་ཡ་ཨ་ནྲྀ་ཛ་ཛ་།
མ་མ་ས་ན་ཡམ་།
ར་ཙ་རམ་ཤར་།
མ་ར་ཡ་ནྲྀ་ཛ་ཛ་།
ན་ག་རི་ཤི་ཧྲིལ་ཤག་། བཛྲ་སད་དུན་།
ར་མ་ཧྲིལ་མ་ར་ཡ་ནྲྀ་ཛ་ཛ་།
ཤི་ཨི་སན་ཏྲི་ཡམ་དུ་།
ར་ཧུ་ལ་ཧྲིལ་།
ཤག་ར་མ་ཤ་ར་།
ནྲྀ་མ་ར་ཡ་ཛ་ཛ་།
སྡེ་བརྒྱད་རོལ་པའི་དགུག་སྔགས་སོ་༎
ཨོམ་མཉྫུ་ཤྲི་ཡ་མནྟ་ཀ་། པེ་ཏ་ལི་རགྴ་ཨེ་ཀ་ཛ་ཏི་།
སྙིང་ཁ་རག་། སུ་བཛྲ་ཡགྴ་མན་རག་མོ་༎
ན་ག་དུམ་པ་ལེ་།
ཤ་ཤུ་མ་རགྟོ་༎
ཙ་བད་ས་ལེ་།
དུར་མ་མི་ཀ་རགྴ་ནྲྀ་རམ་ཏྲམ་།
ཡ་མ་པན་ཡམ་།
ན་ག་རི་ཤི་ཤ་ཨིནྟྲ་།
རགྨོ་ཙིཏྟ་དུ་དུ་ཙ་ས་མུ་ཤ་ཁ་།
རག་ལམ་བྷྱོ་༎
མ་མ་རམ་།
ཧྲིལ་ཧྲིལ་།
ཤར་ཤར་།
རུ་ཙ་དུ་ཙ་ཤུ་ཏྲི་ཕྲོམ་དུད་ཀར་ཕྲོམ་།
ས་མནྟ་ཀ་ཨ་ཀ་ར་།
དུ་རུ་དུ་རུ་ཕྲོམ་།
ཡ་མ་སྙིང་༌།
ཡ་མ་ཁྲག་། ཡ་མ་དུ་།
ཡུག་ཏི་སྨིན་ཁྲག་དུ་ཙར་།
ཤར་ཤར་།
ཧྲིལ་ཧྲིལ་།
ཡ་ར་མ་ཧྲིལ་བྷྱོ་།
རཀྴ་བྷྱོ་༎
ན་རག་༄༅༎
བྷྱོ་༎
གདུག་པའི་དྲིལ་སྔགས་དྲག་པོ་ཡིན་༎
བདུད་རོག་ཏི་ནག་པོ་བྱ་རོག་མགོ་བརྩེགས་གསང
བ་སྒྲོལ་བྱེད་ཀྱི་རྒྱལ་པོ་ཀི་ཀང་རོག་ཏིའི
མདོ་། སྙིང་གཟེར་དྲག་པོའི་རྒྱུད་ཆེན་པོ་ལས་།
ཤན་པ་སྲོག་སྔགས་ཀྱི་ལེའུ་བཅུ་པའོ་༎  ་༎ དེ་ནས་བཅོམ་ལྡན་གཤེད་ཆེན་གྱིས་༎
ལྔ་བརྒྱ་དུས་ཀྱི་སྙིགས་མའི་ཚེ་༎
སངས་རྒྱས་གཉན་གྱི་བསྟན་པ་ལ་༎
འགལ་བྱེད་ཆམ་ལ་དབབ་པའི་ཕྱིར་༎
ཕུང་བྱེད་རོལ་པའི་ལས་བཤད་དེ་༎
སྡེ་བརྒྱད་དྲེགས་པའི་དཀྱིལ་འཁོར་འདི་༎
བཀའ་ཐོབ་བསྙེན་པ་རྫོགས་པ་ཡིས་༎
དུར་ཁྲོད་རོ་ཡི་ངས་བླངས་ལ་༎
མཛེ་ཅན་བསྲེགས་པའི་རུས་སོལ་དང་༌༎
བི་ཤའི་ཐལ་བ་མཛོ་རྟོལ་དང་༌༎
སྦྲུལ་དང་སྦལ་པའི་སྙིང་ཁྲག་དང་༌༎
བི་ཤའི་འདབ་མའི་སྔོ་ཁུ་དང་༌༎
སྐྱེར་པའི་རྩ་ཤུན་བཀུས་པ་ལ་༎
ཕོ་རོག་སྒྲོ་མར་སྒྲོ་སྨྱུག་གིས་༎
མགོ་དགུ་རོལ་པའི་གཟུགས་བྲིས་ལ་༎
ཁ་བགྲད་གཟུགས་ཆེན་དུང་ཀ་ཆུ་སྲིན་ཅན་༎
མགོ་ལུས་མིག་གང་མཇུག་མ་སྦྲུལ་༎
སྡེ་བརྒྱད་དཔོན་སྣར་མཁས་པས་བྲི་༎
བསྟོད་དང་མཆོད་པ་ཀུན་རྫོགས་ནས་༎
ཀོང་ཚེར་འཇུག་པའི་ཚེས་གྲངས་ལ་༎
ནུབ་ནས་མཁས་པས་དགྲ་ནས་ཀྱང་༌༎
གྲོ་གའམ་དུར་ཁྲོད་རས་ཆེན་ལ་༎
ཁྲག་ཆེན་དག་གིས་གང་དམིགས་བྲི་༎
དེ་ནས་རྣལ་འབྱོར་བདག་ཉིད་ཀྱིས་༎
གཤེད་པོ་ཁྲོས་པའི་སྐུར་བསྐྱེད་དེ་༎
སྲིད་པའི་མ་མོ་ཀུན་མངག་སྟེ་༎
གང་དམིགས་རྣམ་ཤེས་རླུང་འདྲ་བ་༎
རྟེན་ལ་ཕབ་སྟེ་རབ་བཅིངས་ནས་༎
དཀར་དང་དམར་ཆེན་རྫས་སྦྱར་ལ་༎
ལྗང་སྔོན་ཞལ་དུ་འདི་སྐད་བསྟབ་༎
མ་མོ་རོལ་པའི་དཀྱིལ་འཁོར་ནས་༎
དམག་དཔོན་ཆེན་པོ་སྐུ་བཞེངས་ཤིག་། ཆུ་སྲིན
གདུག་པ་ཞལ་གདངས་ཤིག་། བསྟན་པ་འཇིག་བྱེད
དགྲ་བོ་འདི་༎ སྒྲོལ་གིང་དམག་དཔོན་ཆེམས་གྱིས་ཆེམས་༎
མ་མོའི་ཚོགས་ཀྱི་ཞལ་དུ་བསྟབ་༎
གཏད་དོ་གཏད་དོ་སླར་མ་བཏང་༌༎
མ་རག་མོ་ཧབ་ཧུབ་ཁྲམ་ཁ་མ་ར་ཡ་།
ཁྲི་བཟླས་ལྗང་སྔོན་ལག་ཏུ་གཏད་༎
བསྐལ་པར་ཐར་དུས་མེད་པའོ་༎
དེ་བཞིན་ཀོང་ཙེའི་ཚེས་གྲངས་ལ་༎
མགོ་དགུ་རོལ་པ་ཤར་ལྷོར་དགྲམ་༎
ནུབ་བྱང་མཚམས་ནས་འདི་སྐད་བསྟབ་༎
ཤར་ལྷོ་མཚམས་ནས་སྐུ་བཞེངས་པ་༎
དྲང་སྲོང་ཆེན་པོ་ཞལ་གདངས་ཤིག་། བསྟན་པ་འཇིག་བྱེད་དམ་ཉམས་འདི་༎
ར་ཧུ་ལ་ཡི་ཞལ་དུ་བསྟབ་༎
དགྲ་ལྷའི་རྒྱལ་པོའི་ལག་ཏུ་གཏད་༎
གཏད་དོ་གཏད་དོ་སླར་མ་བཏང་༌༎
ཙ་སང་ས་ལེ་ར་ཧུ་ལ་ཧབ་ཧུབ་ཁྲམ་ཁ་མ་ར་ཡ་།
ཁྲི་བཟླས་དྲང་སྲོང་ལག་ཏུ་གཏན་༎
ཕུང་བྱེད་འཁོར་བཅས་རོལ་པར་དམིགས་༎
བསྐལ་པར་ཐར་དུས་མེད་པའོ་༎
དེ་བཞིན་ཀོང་རྩེའི་ཚེས་གྲངས་ལ་༎
བདུད་པོ་མགོ་དགུ་བྱང་དུ་དགྲམ་༎
གང་དམིགས་ལྷོ་ནས་འདི་སྐད་བསྟབ་༎
བྱང་ནས་ཕུང་བྱེད་སྐུ་བཞེངས་པ་༎
བདུད་དཔོན་ཁྲོས་པ་ཞལ་གདངས་ཤིག་། བསྟན་པ་འཇིག་བྱེད་འབྱུང་པོ་འདི་༎
ཙ་ར་ཀ་ཡི་ཞལ་དུ་བསྟབ་༎
བདུད་པོ་རོལ་༄༅༎
པའི་ཕྱག་ཏུ་གཏད་༎
གཏད་དོ་གཏད་དོ་སླར་མ་བཏང་༌༎
དུ་རམ་མི་ཀི་ཙ་ར་ཧབ་ཧུབ་ཁྲམ་ཁ་མ་ར་ཡ་།
ཁྲི་བཟླས་ཕུང་བྱེད་ལག་ཏུ་གཏད་༎
བདུད་དཔུང་འཁོར་བཅས་རོལ་པར་བསམ་༎
བསྐལ་པར་ཐར་དུས་མེད་པའོ་༎
དེ་བཞིན་ཀོང་ཙེའི་ཚེས་གྲངས་ལ་༎
སྲིན་པོ་མགོ་དགུའི་ལྷོ་ནུབ་དགྲམ་༎
བྱང་ཤར་མཚམས་ནས་འདི་སྐད་བསྟབ་༎
ལྷོ་ནུབ་མཚམས་ནས་སྐུ་བཞེངས་པ་༎
སྲིན་པོ་མགོ་དགུ་ཞལ་གདངས་ཤིག་། བསྟན་པ་འཇིག་པའི་འབྱུང་པོ་འདི་༎
བི་ཏྲི་པ་ཏྲའི་ཞལ་དུ་བསྟབ་༎
སྲིན་པོའི་ཚོགས་ཀྱི་ལག་ཏུ་གཏད་༎
གཏད་དོ་གཏད་དོ་སླར་མ་བཏང་༌༎
རཀྴ་ཏྲི་ཨ་རྦད་ཧབ་ཧུབ་ཁྲམ་ཁ་མ་ར་ཡ་།
ཁྲི་བཟླས་སྲིན་པོའི་ལག་ཏུ་གཏད་༎
རཀྴ་ཚོགས་ཀྱིས་རོལ་པར་བསམ་༎
བསྐལ་པར་ཐར་དུས་མེད་པའོ་༎
དེ་བཞིན་ཀོང་ཙེའི་ཚེས་གྲངས་ལ་༎
དམུ་བདུད་མགོ་དགུ་ཤར་དུ་དགྲམ་༎
ནུབ་ནས་ལོག་སྲེད་འདི་སྐད་བསྟབ་༎
ཤར་གྱི་ཕྱོགས་ནས་སྐུ་བཞེངས་པ་༎
དམུ་བདུད་མགོ་དགུ་ཞལ་གདངས་ཤིག་། བསྟན་པ་འཇིག་པའི་འབྱུང་པོ་འདི་༎
ཧ་ལི་ཀ་ལྀའི་ཞལ་དུ་བསྟབ་༎
དམུ་བདུད་ཚོགས་ཀྱི་ཕྱག་ཏུ་གཏད་༎
གཏད་དོ་གཏད་དོ་སླར་མ་བཏང་༌༎
ཨ་ཏྲི་རམ་ཏྲམ་དུན་ཤན་ཧབ་ཧུབ་ཁྲམ་ཁ་མ་ར་ཡ་།
ཁྲི་བཟླས་དམུ་བདུད་ལག་ཏུ་གཏད་༎
ཧ་ལི་ཚོགས་ཀྱིས་རོལ་པར་བསམ་༎
བསྐལ་པར་ཐར་དུས་མེད་པའོ་༎
དེ་བཞིན་ཀོང་ཙེའི་ཚེས་གྲངས་ལ་༎
ཡ་མན་མགོ་དགུ་ནུབ་བྱང་དགྲམ་༎
ཤར་ལྷོ་མཚམས་ནས་འདི་སྐད་བསྟབ་༎
ནུབ་བྱང་མཚམས་ནས་སྐུ་བཞེངས་པ་༎
ཕུང་བྱེད་མགོ་དགུ་ཞལ་གདངས་ཤིག་། བསྟན་པ་འཇིག་པའི་དམ་ཉམས་འདི་༎
དུ་བ་མཇུག་རིང་ཞལ་དུ་བསྟབ་༎
གཤིན་རྗེའི་ཚོགས་ཀྱི་ཕྱག་ཏུ་གཏད་༎
གཏད་དོ་གཏད་དོ་སླར་མ་བཏང་༌༎
ཡམས་ན་ཡ་མ་ར་ཙ་ཁྲི་ཤི་དུན་ཁྲམ་ཁ་མ་ར་ཡ་།
ཁྲི་བཟླས་གཤིན་རྗེའི་ལག་ཏུ་གཏད་༎
མཇུག་རིང་ཁྲོས་པས་རོལ་པར་བསམ་༎
བསྐལ་པར་ཐར་དུས་མེད་པའོ་༎
དེ་བཞིན་ཀོང་ཙེའི་ཚེས་གྲངས་ལ་༎
ཀླུ་བཙན་མགོ་དགུ་ལྷོ་རུ་དགྲམ་༎
བྱང་ནས་ལོག་སྲེད་འདི་སྐད་བསྟབ་༎
ལྷོ་ཡི་ཕྱོགས་ནས་སྐུ་བཞེངས་པ་༎
ཀླུ་བཙན་མགོ་དགུ་ཞལ་གདངས་ཤིག་། བསྟན་པ་འཇིག་པའི་ལོག་སྲེད་འདི་༎
ཁྱབ་འཇུག་ཆེན་པོའི་ཞལ་དུ་བསྟབ་༎
ཀླུ་བཙན་དགྲ་ལྷའི་ཕྱག་ཏུ་གཏད་༎
གཏད་དོ་གཏད་དོ་སླར་མ་བཏང་༌༎
ན་ག་རི་ཤི་ས་དུན་ཧབ་ཧུབ་ཁྲམ་ཁ་མ་ར་ཡ་།
ཁྲི་བཟླས་ཀླུ་བཙན་ལག་ཏུ་གཏད་༎
ཁྱབ་འཇུག་ཆེན་པོས་རོལ་པར་བསམ་༎
བསྐལ་པར་ཐར་དུས་མེད་པའོ་༎
དེ་བཞིན་ཀོང་ཙེའི་ཚེས་གྲངས་ལ་༎
བགེགས་དཔོན་མགོ་དགུ་བྱང་ཤར་དགྲམ་༎
སྔགས་པས་གཤེད་པོའི་ཚུལ་འཆང་བ་༎
དམ་རྫས་ལིངྒ་བཅས་པ་དག་། ལྷོ་ནུབ་མཚམས་ནས་འདི་སྐད་བསྟབ་༎
བྱང་ཤར་མཚམས་ནས་སྐུ་བཞེངས་པ་༎
བགེགས་དཔོན་མགོ་དགུ་ཞལ་གདངས་ཤིག་། བསྟན་པ་འཇིག་པའི་༄༅༎
ལོག་སྲེད་འདི་༎
སྒྲ་གཅན་འཛིན་གྱི་ཞལ་དུ་བསྟབ་༎
བི་ན་ཡ་ཀའི་ཕྱག་ཏུ་གཏད་༎
གཏད་དོ་གཏད་དོ་སླར་མ་བཏང་ཞིག་། ཤ་ཨི་སན་ཏྲི་ཡམ་དུ་བྱ་།
ར་ཧུ་ལ་ཧབ་ཧུབ་ཁྲམ་ཁ་མ་ར་ཡ་།
ཁྲི་བཟླས་བགེགས་ཆེན་ལག་ཏུ་གཏད་༎
སྒྲ་གཅན་འཛིན་གྱིས་རོལ་པར་བསམ་༎
བསྐལ་པར་ཐར་དུས་མེད་པའོ་༎
དེ་ནས་དཀར་དམར་རྫས་ཆེན་དང་༌༎
གང་དམིགས་རྟེན་དུ་བཅས་པ་དེ་༎
ཕུང་བྱེད་སྐུ་ལ་དྲིལ་ནས་ཀྱང་༌༎
ཀི་ཀང་དྲག་པོའི་ཕྱོགས་དག་གམ་༎
ཁམས་ལ་དགྲ་དར་ཕྱོགས་སུ་སྦ་༎
དེ་ནས་ཐུན་ཟོར་དྲག་བསྐུལ་ན་༎
ཚངས་པའི་ཚེ་དང་ལྡན་གྱུར་ཡང་༌༎
མྱུར་དུ་འཆི་བར་ཐེ་ཚོམ་མེད་༎
ཕུང་བྱེད་རྒྱལ་པོ་འདིས་རོལ་ནས་༎
གཟའ་བདུན་རྒྱུ་སྐར་འདིས་རོལ་ན་༎
རྟག་ཏུ་གདུག་པའི་སྦྱོར་ངན་གྱིས་༎
གང་དམིགས་གཙོ་འཁོར་རིགས་རྒྱུད་བཅས་༎
ཐང་གཅིག་ཡིད་ཀྱིས་རླག་པར་བྱེད་༎
བདུད་རོག་ཏི་ནག་པོ་བྱ་རོག་མགོ་བརྩེགས་གསང
བ་སྒྲོལ་བྱེད་ཀྱི་རྒྱལ་པོ་ཀི་ཀང་རོག་ཏིའི
མདོ་། སྙིང་གཟེར་དྲག་པོའི་རྒྱུད་ཆེན་པོ་ལས་།
གཟའ་གཏད་དྲག་པོའི་ལེའུ་བཅུ་གཅིག་པའོ་༎  ་༎ དེ་ནས་བཅོམ་ལྡན་གཤེད་ཆེན་གྱིས་༎
ལྔ་བརྒྱ་དུས་ཀྱི་སྙིགས་མའི་ཚེ་༎
སངས་རྒྱས་གཉན་གྱི་བསྟན་པ་ལ་༎
འགལ་བྱེད་ཆམ་ལ་དབབ་པའི་ཕྱིར་༎
གཏན་འཕོ་ལས་ཀྱི་འཁོར་ལོ་འདི་༎
ཐོག་མར་བརྟག་པའི་གནས་ཆེན་དུ་༎
ཆོ་གར་ལྡན་པའི་སྔགས་པ་ཡིས་༎
སྡེ་བརྒྱད་རོལ་པའི་དཀྱིལ་འཁོར་ནི་༎
དུར་ཁྲོད་ཐལ་བས་ཚུལ་བཞིན་བྲི་༎
རྫས་ཚོགས་དྲུག་འབུམ་བཟླས་བྱས་ཏེ་༎
མཚན་མ་བཟང་བ་མཐོང་བ་ན་༎
ལོག་སྲེད་ཕ་མེས་ཐོད་པའམ་༎
རབས་ཆད་མཛེ་ཅན་ཐོད་པ་དང་༌༎
གཟེད་དང་ཡུགས་མོའི་ཐོད་པ་ལ་༎
མཁས་པས་འཁོར་ལོ་བྲི་བྱ་ལ་༎
ལྕེས་བསད་བསྲེགས་པའི་རུས་སོལ་དང་༌༎
གསེར་དང་གནམ་ལྕགས་ལ་སོགས་པ་༎
བརྡར་ཁུ་བི་ཤར་བཅས་པ་ལ་༎
འབུམ་བདུན་པདྨ་རཀྟར་སྦྱར་༎
ཁ་ཁ་རིག་བྱེད་སྒྲོ་རྩ་ཡིས་༎
ཕོ་ཐོད་གོང་མ་དག་ལ་ནི་༎
རིམ་བཞིན་ཟླུམ་པོར་ཀུན་ཏུ་བསྐོར་༎
གཉིས་པ་རྩིབས་བརྒྱད་དག་ཏུ་བཀོད་༎
གསུམ་པ་བཅུ་གཉིས་འཁོར་བར་བྱ་༎
དེ་ནས་དྲག་པོའི་སྔགས་གཞན་ལ་༎
ཕུང་བྱེད་ཕོ་ཡི་སྔགས་དགོད་དེ་༎
ལྟེ་དབུས་ཡ་དཀྱིལ་བསྒྲུབ་བྱ་ཞིང་༌༎
དེ་མཐའ་ཡཀྴའི་སྔགས་ཀྱིས་བསྐོར་༎
གཉིས་པ་རྩིབས་བརྒྱད་སྟེང་དུ་ཡང་༌༎
ཕྱོགས་བཞི་མཚམས་བརྒྱད་ཇི་ལྟ་བར་༎
གདུག་པའི་ཡི་གེ་འབྲུ་བརྒྱད་དགོད་༎
རྩིབས་མཆན་བསྒྲུབ་བྱའི་མིང་རུས་ཡུལ་༎
ཚང་བར་སྔགས་པས་བྲི་བར་བྱ་༎
གསུམ་པ་བཅུ་གཉིས་དག་ལ་ཡང་༌༎
ཕྱོགས་བཞི་གདུག་པའི་གསང་སྔགས་དེ་༎
ཁྱིམ་གསུམ་བཞི་པོ་ཚང་བར་དགོད་༎
རྩིབས་མཆན་བཅུ་གཉིས་དག་ལ་ཡང་༌༎
མཚམས་བཞི་གདུག་པའི་གསང་སྔགས་ཏེ་༎
གོང་གསུམ་གྲོང་གསུམ་ཀྱང་མཚོན་བཞི་ཚང་བར་དགོད་༎
འབྲུ་ཐད་རིམ་པས་ལེགས་པར་༄༅༎
བྲི་༎
ཐ་མ་བཅུ་བདུན་སྔགས་ཀྱིས་བསྐོར་༎
དེ་མཐར་ཕྱག་ཞབས་ཡང་དག་བྲི་༎
སྐྱེ་ཤི་བཞི་ཡང་སྲོག་ལ་གཏན་འཕོ་བའི་༎
ཁྲུས་མཁན་ཕོ་ཡི་འཁོར་ལོ་ཡིན་༎
མོ་ཐོད་དག་ལ་འདི་ལྟ་སྟེ་༎
རིམ་པ་གོང་དང་འདྲ་བ་ལ་༎
གཉིས་པ་རྩིབས་བཞི་ལེགས་པར་བྲི་༎
དེ་ནས་བདུན་པའི་མོ་སྔགས་ནི་༎
ལྟེ་དབུས་ཡ་དཀྱིལ་བསྒྲུབ་བྱ་བྲི་༎
དེ་མཐའ་གློག་འགྱུའི་སྔགས་ཀྱིས་བསྐོར་༎
གཉིས་པའི་རྩིབས་སྟེངས་འབྲུ་བཞི་བཞག་། རྩིབས་མཆན་བསྒྲུབ་བྱའི་མིང་རུས་ཡུལ་༎
ལེགས་པར་བྷྱོ་ཡི་བར་དུ་བྲིས་༎
གསུམ་པར་ཕུང་བྱེད་མ་བཞིའི་སྔགས་༎
ཚུལ་བཞིན་འཁོར་བར་དགོད་པར་བྱ་༎
བཞི་པ་རོལ་པའི་གསང་སྔགས་དང་༌༎
རལ་གཅིག་མ་ཡི་སྔགས་ཀྱིས་བསྐོར་༎
ཞལ་དང་ཕྱག་ཞབས་དེ་བཞིན་བྲི་༎
ཕུང་བྱེད་མ་ཡི་འཁོར་ལོ་ཡིན་༎
རྣམ་གཉིས་འཁོར་ལོ་དེ་བཞིན་དང་༌༎
འུག་པའི་སྒོ་ངའི་མར་གྱིས་བྱུག་། དེ་ལྟར་བྲི་བའི་འཁོར་ལོ་དེ་༎
མོ་ཐོད་གན་རྐྱལ་རི་གསུམ་རྩེ་༎
ཕོ་ཐོད་ཁ་སྦུབ་ཁ་སྦྱར་ལ་༎
ནང་དུ་དཀར་དམར་རྫས་ལ་སོགས་༎
གསེར་སྒོང་རྣམས་ཀྱིས་རབ་ཏུ་དགང་༌༎
དེ་ནས་ཕུང་བྱེད་སྔགས་ཀྱིས་བྲབ་༎
དུས་ལ་བབ་ན་དམིགས་རྟེན་སྒྲོལ་༎
ཐུན་དབབ་མཚོན་གདབ་མཚོན་གྱིས་བཤིག་། ཁ་བརྒྱད་སྦྱིན་སྲེག་ལས་ལ་བྱ་༎
སོལ་ཐལ་རྟེན་དུ་བྱས་པ་དག་། སྙིང་ཤུན་བྲུབ་ལ་ཁར་བཅུ་གནས་༎
སྦྲུལ་གྱིས་ཁ་བཅིང་འཁོར་ལོར་གཞུག་། དེ་ཉིད་ཤུན་ལ་གྲིལ་ནས་ཀྱང་༌༎
དུས་ཚོད་གནད་ལ་བབ་པའི་ཚེ་༎
སྔགས་པས་ཡུལ་གྱི་དབྱིངས་སུ་སྦ་༎
ཐབ་ཟོར་སྔགས་ཀྱིས་རབ་བསྐུལ་ནས་༎
སྲིད་པ་ལྟོ་ཟློག་ཁྲུས་ཀྱིས་དབྱུང་༌༎
གྲོང་ཁྱེར་པུ་ཤུའི་རྩར་སྦས་ནས་༎
སྔགས་ཟེར་ཐུན་གྱིས་རབ་བསྐུལ་ན་༎
ལྕེ་འབབ་གྲོང་ཁྱེར་ར་བཅུ་འཇིག་། དེ་བཞིན་རི་མཐོ་རྩེར་སྦས་ནས་༎
སྟེང་དུ་ཐོ་བ་རྩིག་ཐུན་བསྐུལ་ན་༎
དམིགས་རྟེན་ཡུལ་ཕྱུང་འཁྲུག་པས་ཕུང་༌༎
དུར་ཁྲོད་དཀྱིལ་དུ་སྦས་བྱས་ནས་༎
བི་ཤའི་ཐུན་གྱིས་རབ་བསྐུལ་ན་༎
མཛེ་སྐྲན་དམུ་ཆ་ཡམས་སུ་འབྱུང་༌༎
ལྕེ་དབབ་སད་སེར་སྨོས་ཅི་དགོས་༎
དྲེའུ་དང་མཛོ་ཡི་ཐོད་པ་ཡི་༎
བར་དུ་འཁོར་ལོ་དེ་བཅུག་ནས་༎
ལོ་གཤེད་ཟླ་དང་ཚེས་གྲངས་དང་༌༎
དུས་ཚོད་གནད་ལ་བབ་པའི་ཚེ་༎
ལོག་སྲེད་དུར་གྱི་བྱིངས་སུ་སྦ་༎
དེ་ནས་སྔགས་ཐུན་ཟོར་བསྐུལ་ན་༎
འགལ་བྱེད་གཙོ་བོར་བཅས་པ་སྟེ་༎
ཚངས་པའི་ཚེ་དང་ལྡན་གྱུར་ཡང་༌༎
འདི་ཙམ་ཐང་གཅིག་ཡུད་ཀྱིས་རླག་། གཙོ་འཁོར་བཅས་པ་རྩད་ཆོད་དེ་༎
གཏན་འཕོ་རྨིག་མེད་ཐེ་ཚོམ་མེད་༎
བདུད་རོག་ཏི་ནག་པོ་བྱ་རོག་མགོ་བརྩེགས་གསང
བ་སྒྲོལ་བྱེད་ཀྱི་རྒྱལ་པོ་ཀི་ཀང་རོག་ཏིའི
མདོ་༎ སྙིང་གཟེར་དྲག་པོའི་རྒྱུད་ཆེན་པོ་ལས་།
བཤན་པ་འཁོར་ལོ་ནག་པོའི་ལེའུ་བཅུ་གཉིས་པའོ་༎  ་༎ དེ་ནས་བཅོམ་ལྡན་གཤེད་ཆེན་གྱིས་༎
ལྔ་བརྒྱ་དུས་ཀྱི་སྙིགས་མའི་ཚེ་༎
སངས་རྒྱས་གཉན་གྱི་བསྟན་པ་ལ་༎
འགལ་བྱེད་ཆམ་༄༅༎
ལ་དབབ་པའི་ཕྱིར་༎
ཀི་ཀང་ཕུར་པའི་ལས་བཤད་པ་༎
རྣལ་འབྱོར་བརྟུལ་ཞུགས་ཆེན་པོ་ཡིས་༎
ཕུན་སུམ་ཚོགས་པ་ཀུན་ལྡན་ནས་༎
སྡེ་བརྒྱད་རོལ་པའི་དཀྱིལ་འཁོར་ནི་༎
ཐིག་གིས་ཡུལ་བཅད་ཇི་བཞིན་དུ་༎
རོ་བསྲེགས་ཐལ་ཆེན་སོལ་ཕྱེ་དང་༌༎
རཀྟ་སྐྱེར་ཤུན་སྐམ་ཕྱེ་དང་༌༎
བི་ཤའི་འདབ་སྐམས་ཕྱེ་མ་ཡིས་༎
ཨེ་དང་འཁོར་ལོ་མགོ་དཔུང་བཅས་༎
སྒོ་བཞི་མཛེས་པའི་དཀྱིལ་འཁོར་ནི་༎
མཁས་པས་ཁ་དོག་གསལ་བར་དབྲི་༎
ཕྱི་རོལ་ཨེ་རྒྱར་མདའ་ཚད་པའོ་༎
ནང་དུ་དམིགས་རྟེན་ཙ་ར་གདགས་༎
དེ་ནས་དྲག་པོའི་ཕུར་པ་ཡི་༎
རྒྱུ་དང་དབྱིབས་ཚད་བྱིན་རླབ་དང་༌༎
དགོད་དང་སྒྲུབ་པའི་ཁྱད་པར་བསྟན་༎
དེ་ལ་རྒྱུ་ཡི་བྱེ་བྲག་ནི་༎
ལྕགས་སྣ་ལྔ་དང་མཆོག་ཆེན་རྐང་༌༎
མཛོ་མོའི་ཤིང་དང་ཤྭ་ནའི་རྐང་༌༎
ཤིར་ཤིང་ཕག་རྒོད་མཆེ་བ་དང་༌༎
གླང་ཤིང་གླང་ཆེན་མཆེ་བ་དང་༌༎
སྐྱེར་ཤིང་མ་ཧེའི་རྭ་རྩེ་དང་༌༎
སེང་ལྡེང་སྨུག་པོ་ལ་སོགས་ཡང་༌༎
ཕུར་པའི་དབྱིབས་ནི་རི་རབ་རྩེ་༎
རྩ་བ་མགོ་ལ་ཅོ་ཏོ་རྩེ་༎
རྒྱ་མདུད་གཉིས་པ་ལོགས་བརྒྱད་མཛེས་༎
རྩེ་མོ་ཟུར་གསུམ་དཔལ་དང་ལྡན་༎
ལྕགས་སྣའི་ཕུར་པ་དག་ལ་ནི་༎
མཁས་པས་སོར་ཚེད་བཅུ་དྲུག་པའོ་༎
མཆོག་ཆེན་རྐང་ལ་བཅུ་གཉིས་ཚད་༎
མཛོ་མོ་ལ་སོགས་བརྒྱད་པོ་ནི་༎
སོར་བརྒྱད་ཚད་དུ་ཤེས་པར་བྱ་༎
སེང་ལྡེང་ལས་བྱས་སོར་བཞིའི་ཚད་༎
དེ་ལྟར་ཚད་ལྡན་རྫས་མཆོག་དེ་༎
མཁས་པས་བྱིན་གྱིས་བརླབ་བྱ་བ་༎
སྟོང་ཉིད་ངང་ལས་སྐུར་བཞེངས་པ་༎
རྣལ་འབྱོར་གཤེད་པོའི་ཐུགས་ཀ་ནས་༎
ཡ་བཞི་འོད་འཕྲོས་སླར་འདུས་པས་༎
ལག་མཐིལ་གཡས་གཡོན་མཐེ་བོར་གཉིས་༎
ཡ་མ་ར་ཙ་ཡབ་ཡུམ་དང་༌༎
སྐུ་སྲིན་ཕོ་མོའི་སྐུར་གསལ་བའོ་༎
ཡ་མ་ར་ཙ་ས་དོ་མེ་ཡ་།
མ་མ་ཨེ་ཀ་ཛ་ཏི་ས་མ་ཡ་ཧོ་༎
ས་མ་ཡ་སྟྭམ་།
ཡཀྴ་ཛྭ་ལ་ནི་།
སྙིང་ཁྲག་ཡག་མོ་ན་ག་ལེ་།
ས་མ་ཡ་ཧ་༎
ས་མ་ཡ་སྟྭམ་།
ཐལ་མོ་ལན་གསུམ་དྲག་བརྡབས་པས་༎
འོད་ཟེར་སྤྲོ་བསྡུས་འབྲུ་བརྒྱད་ལས་༎
གཡས་མཛུབ་གུང་མོ་སྲིན་ལག་དང་༌༎
མཐེའུ་ཆུང་དེ་བཞིན་མཛུབ་མོ་དང་༌༎
གུང་མོ་སྲིན་ལག་མཐེའུ་ཆུང་རྣམས་༎
བི་ཏྲི་པ་ཏྲ་ར་ཧུ་ལ་༎
སྒྲ་གཅན་མཇུག་རིངས་ཡབ་འཇུག་དང་༌༎
བིཤྟུ་ར་ཙ་ཙ་ར་ཀ་། ལྗང་སྔོན་ལ་སོགས་རིམ་བཞིན་ཏེ་༎
དེ་ནས་འབྲུ་བཞི་འོད་འཕྲོས་པས་༎
མཐེབ་སྙིང་གཡས་གཡོན་དག་དང་ནི་༎
དེ་བཞིན་མཛུབ་སྙིང་གཡས་གཡོན་ལ་༎
སྟག་སྲིན་བམ་སྲིན་ཀོང་སྲིན་དང་༌༎
འབྲོག་སྲིན་ལ་སོགས་རིམ་བཞིན་བསྒོམ་༎
དེ་ནས་ཕན་ཚུན་དམ་བསྣོལ་བའི་༎
བར་དུ་ཕུར་པ་དེ་བཅུག་ནས་༎
རྟིང་པས་དྲིལ་ཤིང་སྔགས་འདི་བཟླས་༎
ཨོམ་ཀ་ཡ་ཤྲི་མ་ཧ་བཛྲ་དིཔྟ་ཙཀྲ་ཧ་ན་ཧ་ན་ཨོམ་།
དེ་ནས་ཐལ་སྦྱར་རྩེ་སྤྲད་པའི་༎
བར་དུ་ཕར་ཚོགས་དེ་བཅུག་ནས་༎
དྲིལ་ཚུལ་བསྟན་ཅིང་སྔགས་འདི་བཟླས་༎
ཧྲིཧབག་བུ་མུར་བ་ཨ་།
དེ་ནས་ཐལ་སྦྱར་དམ་བསྣོལ་ནས་༎
གུང་མོ་བསྒྲེངས་ཏེ་རྩེ་སྤྲད་༄༅༎
པའི་༎
བར་དུ་ཕུར་བཅུག་སྔགས་འདི་བཟླས་༎
ཧུམ་ཙིཏྟ་བཛྲ་སྟྭ་ཧུམ་།
གྲུ་གསུམ་འོད་ཀྱི་སྤྲོ་བསྡུ་དང་༌༎
དྲེགས་པ་ཕོ་མོའི་འོད་ཟེར་གྱིས་༎
བདེ་གཤེགས་སྐུ་གསུང་ཐུགས་བསྡུས་ནས་༎
འཁྲུལ་རྟོག་ལོག་ལྟ་ཀུན་བསྲེགས་ནས་༎
ཕུར་པ་གཙོ་འཁོར་སྐུར་གསལ་བྱེད་༎
སྐུ་གསུང་ཐུགས་དང་ལྡན་པར་བརླབ་༎
དེ་ནས་བྱུག་བདུག་དྲག་ཏུ་དྲིལ་༎
སྔགས་འདིས་སྲིད་གསུམ་སྒྲོལ་བར་བསྐུལ་༎
ཨོམ་བཛྲ་ཀྲོ་ཏ་རོག་ཏི་ཡཀྴ་ཀི་ལི་ཀི་ལ་ཡ་།
སརྦ་བིགྷྣན་མ་ར་ཡ་ཧུམ་ཕཏ་།
ཕུང་བྱེད་སྒྲོལ་བདག་ཕོ་མོ་དེ་༎
སྔགས་པས་འདི་སྐད་དགོད་པར་བྱ་༎
ཧུམ་།
སྲིད་གསུམ་སྒྲོལ་བའི་དཀྱིལ་འཁོར་ནི་༎
ཡུམ་མཆོག་མཁའ་དཀྱིལ་ཨེ་ཀློང་དུ་༎
འཇིགས་བྱེད་སྐུ་མཆོག་དྲེགས་པ་འདུལ་༎
བྱད་ཚུལ་སྟབས་ཀྱིས་བཞུགས་སུ་གསོལ་༎
ཕུང་བྱེད་ཡབ་སྲས་ལྕམ་དང་བྲལ་༎
རྩིབས་རྒྱད་མགོ་དཔུང་ཡན་ལག་དང་༌༎
སྒོ་བཞི་ཀེང་རག་གདན་སྟེངས་སུ་༎
རྔམས་ཤིང་ཚུབ་པས་བཞུགས་སུ་གསོལ་༎
བསྐྱེད་པ་རྩ་བའི་སྔགས་མཇུག་ལ་༎
ས་མ་ཡ་ཏིཤྠ་ལྷན་།
ཞེས་བརྗོད་།
ཨེ་དང་དེ་བདུན་རྩིབས་བརྒྱད་དང་༌༎
སྒོ་བཞི་ཀེང་རག་གདན་སྟེངས་སུ་༎
མི་མཐུན་རྫས་ཕུར་བཅུ་བཞི་དགོད་༎
དུས་གསུམ་དཀར་ནག་དུད་པས་བདུག་། ཐུན་རྫས
མཆོད་པ་རིམ་པས་བཞག་། སྒྲུབ་དང་ཁྱད་པར
དྲག་པོའི་ལས་༎ བསྒྲུབ་པ་སྐྱེད་ཆོག་བཟླས་པ་ནི་༎
སྔགས་བསྙེན་འོག་ཏུ་འབུམ་བཟླས་ནས་༎
སྡེ་བརྒྱད་ཀུན་ལ་དཔང་བཙུགས་ཤིང་༌༎
ཐ་ཚིག་ཅན་རྣམས་དྲག་མངགས་ནས་༎
གྲུབ་པའི་རྟགས་རྣམས་ཡིད་བརྟན་འབྱུང་༌༎
དེ་ནས་ཁྱད་པར་དྲག་པོའི་ལས་༎
ཀི་ཀང་རྒྱུ་བའི་དུས་དག་ལ་༎
མདའ་ཚད་ཨེ་བརྒྱད་གང་ཡིན་པར་༎
ལོག་པར་བལྟ་བའི་འབྱུང་པོ་དེ་༎
ཁ་སྦུབ་གན་རྐྱལ་གང་ཡང་རུང་༌༎
སྙིང་གི་ཐད་ཀར་མིང་རུས་བརྒྱད་༎
མགོ་དཔུང་ཡན་ལག་གནས་བརྒྱད་དུ་༎
སྡེ་བརྒྱད་རོལ་པའི་ཐུན་བརྒྱད་དབབ་༎
དེ་ནས་དྲག་པོའི་ཕུར་པས་བརྡེག་། ལྕགས་ཕུར་རླངས་ལ་འདི་སྐད་གདང་༌༎
ཧུམ་མཁའ་ཀློང་ཨེ་ཡི་ཕོ་བྲང་ནས་༎
ཁྲོ་མཆོག་རྒྱལ་པོ་སྐུ་བཞེངས་ཏེ་༎
སྐུ་སྟོད་གཤེད་པོ་འབར་བའི་སྐུ་༎
སྐུ་སྨད་ཟུར་གསུམ་ཀི་ལ་ཡ་༎
སྲོག་གཤེད་ཁྲོས་པའི་དཔལ་དང་ལྡན་༎
ལྟེ་བའི་དཀྱིལ་དུ་ཀི་ལ་ཡ་༎
ཨོམ་མཉྫུ་ཤྲི་ཨ་ཀྲོ་ཏེ་ཀ་ཡ་མཏྟ་ཀ་ཨ་མུ་ཀམ་ཛ་ཀི་ལི་ཀི་ལ་ཡ་།
སརྦ་བིགྷ་ནན་ཆེ་གེ་མོ་མ་ར་ཡ་།
ཨོམ་བེ་ཏ་ལི་རགྴ་ཀྲོ་དྷི་ཤྭ་རའི་ཨུ་ཙུཤྨ་།
སྙིང་ཁ་རག་ཨེ་ཀ་ཛ་ཏི་མ་མ་ཏྲག་ཤ་བྷྱ་༎
ཀི་ལི་ཀི་ལ་ཡ་ཆེ་གེ་མོ་མ་ར་ཡ་ཕཏ་།
ཧུམ་།
ཁྲག་མཚོ་རུས་ཁིའི་གདན་སྟེང་ནས་༎
སྲིན་པོ་མེ་འབར་ཁྲོས་པའི་སྐུ་༎
སྐུ་སྨད་ཟུར་གསུམ་དཔལ་དང་ལྡན་༎
སྲོག་རྩ་བཅད་པའི་དུས་ལ་བབ་༎
ཨོམ་ཡཀྴ་ཛྭ་ལ་ནི་སྙིང་ཁྲག་ཙ་ཙ་ར་ཙ་རྦད་།
རགྴ་ཡགྴ་ཀི་ལི་ཀི་ལ་ཡ་སརྦ་བིགྷྣན་ཆེ་གེ་མོ་མ་ར་ཡ་ཧུམ་ཕཏ་།
ཡག་མོ་ན་ག་ལེ་སྙིང་དུན་ཏི་ཙ་ཙ་ར་ཙ་རྦད་།
ཀི་ལི་ཀི་ལ་ཡ་སརྦ་བིགྷྣན་མ་ར་ཡ་ཕཏ་།
ཧུམ་།
ནུབ་ཀྱི་ཕྱོགས་ནས་སྐུ་༄༅༎
བཞེངས་པ་༎
སྐུ་སྟོད་ལྗང་སྔོན་དབུ་དཔུང་ཆེ་༎
སྐུ་སྨད་ཟུར་གསུམ་དཔལ་དང་ལྡན་༎
དཔུང་པ་གཡོན་ལ་ཀི་ལ་ཡ་༎
དགུག་སྔགས་དང་པོའི་མཇུག་ཏུ་ཡང་༌༎
གདབ་སྔགས་འདི་བཟླས་གསལ་བསྒོམ་བརྡེག་། ཀི་ལི
ཀི་ལ་ཡ་སརྦ་བིགྷྣན་ཆེ་གེ་མོ་མ་ར
ཡ་ཧུམ་ཕཏ་༎ ཧུམ་༎
ཤར་ལྷོ་མཚམས་ནས་སྐུ་བཞེངས་པ་༎
སྐུ་སྟོད་དྲང་སྲོང་དབུ་དཔུང་ཆེ་༎
སྐུ་སྨད་ཟུར་གསུམ་དཔལ་དང་ལྡན་༎
ལག་པ་གཡས་ལ་ཀི་ལ་ཡ་༎
གུག་སྔགས་གཉིས་པའི་མཇུག་ཏུ་ཡང་༌༎
གདབ་སྔགས་འདི་ཟླས་མྱུར་དུ་བརྡེག་། ཀི་ལི
ཀི་ལ་ཡ་སརྦ་བིགྷྣན་ཆེ་གེ་མོ་ལ་ཨ
བེ་པོ་ཤ་ན་མ་ར་ཡ་ཧུམ་ཕཏ་།
ཧུམ་།
བྱང་གི་ཕྱོགས་ནས་སྐུ་བཞེངས་པ་༎
སྐུ་སྟོད་བདུད་པོ་དབུ་དཔུང་ཆེ་༎
སྐུ་སྨད་ཟུར་གསུམ་དཔལ་དང་ལྡན་༎
གསང་བའི་གནས་སུ་ཀི་ལ་ཡ་༎
གསུམ་པ་སྔགས་མཇུག་འདི་བཟླས་བརྡེག་། ཀི་ལི
ཀི་ལ་ཡ་སརྦ་བིགྷྣན་ཆེ་གེ་མོ་ཀུ་རུ
ཤེ་མ་ར་ཡ་ཧུམ་ཕཏ་།
ཧུམ་།
ལྷོ་ནུབ་མཚམས་ནས་སྐུ་བཞེངས་པ་༎
སྐུ་སྟོད་བི་ཏྲི་དབུ་དཔུང་ཆེ་༎
སྐུ་སྨད་ཟུར་གསུམ་དཔལ་དང་ལྡན་༎
ཀླད་པའི་དཀྱིལ་དུ་ཀི་ལ་ཡ་༎
བཞི་པའི་སྔགས་མཇུག་འདི་བཟླས་བརྡེག་། ཀི་ལི
ཀི་ལ་ཡ་སརྦ་བིགྷྣན་ཆེ་གེ་མོ་ས་དྷན
དྷ་ཤ་མ་ར་ཡ་ཧུམ་ཕཏ་།
ཧུམ་།
ཤར་གྱི་ཕྱོགས་ནས་སྐུ་བཞེངས་པ་༎
སྐུ་སྟོད་ཧ་ལིང་དབུ་དཔུང་ཆེ་༎
སྐུ་སྨད་ཟུར་གསུམ་དཔལ་དང་ལྡན་༎
གཞང་དང་རྐུབ་ཏུ་ཀི་ལ་ཡ་༎
དགུག་སྔགས་ལྔ་མཇུག་འདི་བཟླས་བརྡེག་། ཀི་ལི
ཀི་ལ་ཡ་སརྦ་བི་གྷ་ནན་ཆེ་གེ་མོ
ཧབ་ཧུབ་ཁ་རག་མ་ར་ཡ་ཧུམ་ཕཏ་།
ཧུམ་།
ནུབ་བྱང་མཚམས་ནས་སྐུ་བཞེངས་པ་༎
སྐུ་སྟོད་ཡ་མ་དབུ་དཔུང་ཆེ་༎
སྐུ་སྨད་ཟུར་གསུམ་དབལ་དང་ལྡན་༎
ལག་པ་གཡོན་ལ་ཀི་ལ་ཡ་༎
དྲུག་པའི་སྔགས་མཇུག་འདི་བཟླས་བརྡེག་། ཀི་ལི
ཀི་ལ་ཡ་སརྦ་བི་གྷ་ནན་ཆེ་གེ་མོ
ཁུ་རུ་རུ་པེ་ཤ་མ་ར་ཡ་ཧུམ་ཕཏ
། ཧུམ་།
ལྷོ་ཡི་ཕྱོགས་ནས་སྐུ་བཞེངས་པ་༎
སྐུ་སྟོད་ཁྱབ་འཇུག་དབུ་དཔུང་ཆེ་༎
སྐུ་སྨད་ཟུར་གསུམ་དཔལ་དང་ལྡན་༎
དཔུང་པ་གཡས་ལ་ཀི་ལ་ཡ་༎
བདུན་པའི་སྔགས་མཇུག་འདི་བཟླས་བརྡེག་། ཀི་ལ
ཀི་ལ་ཡ་སརྦ་བི་གྷ་ནན་ཆེ་གེ་མོ
ཁ་ལོ་ཤན་རཀྟ་མ་ར་ཡ་ཧུམ་།
ཧུམ་།
བྱང་ཤར་མཚམས་ནས་སྐུ་བཞེངས་པ་༎
སྐུ་སྟོད་སྒྲ་གཅན་དབུ་དཔུང་ཆེ་༎
སྐུ་སྨད་ཟུར་གསུམ་དཔལ་དང་ལྡན་༎
སྙིང་གི་དཀྱིལ་དུ་ཀི་ལ་ཡ་༎
དགུག་སྔགས་མཐའ་མའི་མཇུག་དག་ལ་༎
གདབ་སྔགས་འདི་བཟླས་གསལ་བསྒོམ་བརྡེག་། ཀི་ལི
ཀི་ལ་ཡ་སརྦ་བི་གྷ་ནན་ཆེ་གེ་མོ
བི་ཏ་བལ་སུ་མ་ར་ཡ་ཧུམ་ཕཏ་༎
ཤར་ཕྱོགས་ནམ་མཁའི་དཀྱིལ་ཡངས་ནས་༎
སྲིང་གཅིག་སྟག་སྲིན་ཕུང་བྱེད་མ་༎
ལོ་ཏོག་ནད་ཀྱི་མངའ་བདག་མོ་༎
ལོང་རྩ་གཡས་ལ་ཀི་ལ་ཡ་༎
མ་རགྨོ་ཙིཏྟ་ཤ་ལ་ཐིབ་།
ཙ་དུན་ཧ་ར་ལ་བྷྱོ་༎
ཀི་ལི་ཀི་ལ་ཡ་སརྦ་བི་གྷ་ནན་ཆེ་གེ་མོ་མ་ར་ཡ་ཧུམ་ཕཏ་།
ལྷོ་ཕྱོགས་ནམ་མཁའི་དཀྱིལ་ཡངས་ནས་༎
སྲིང་གཅིག་བམ་སྲིན་དྲེད་མོའི་གདོང་༌༎
གླང་སྣ་ནད་ཀྱི་མངའ་བདག་༄༅༎
མོ་༎
ཨ་སོ་ལི་ཀ་གཡས་ལ་ཡ་༎
རགྨོ་རུ་རུ་ཁ་རག་ཧེད་ཙིཏྟ་མ་མ་བྷྱོ་༎
ཀི་ལ་ཀི་ལ་ཡ་སརྦ་བི་གྷ་ནན་ཆེ་གེ་མོ་མ་ར་ཡ་ཧུམ་ཕཏ་།
ནུབ་ཕྱོགས་ནམ་མཁའི་དཀྱིལ་ཡངས་ནས་༎
སྲིང་གཅིག་ཀོང་སྲིན་བན་གླང་གདོང་༌༎
ཁྲག་ནད་གཟེར་བའི་མངའ་བདག་མོ་༎
ཨ་སོ་ལི་ཀ་གཡོན་ལ་ཡ་།
རག་མོ་ཙབ་ཤམ་ཁ་ཐུམས་ཙ་ར་ན་བྷྱོ་།
ཀི་ལ་ཀི་ལ་ཡ་སརྦ་བི་གྷ་ནན་ཆེ་གེ་མོ་མ་ར་ཡ་ཧུམ་ཕཏ་།
བྱང་ཕྱོགས་ནམ་མཁའི་དཀྱིལ་ཡངས་ནས་༎
སྲིང་གཅིག་འབྲོག་སྲིན་ཆུ་སྲིན་གདོང་༌༎
ལྷོག་རྒལ་གག་པའི་མངའ་བདག་མོ་༎
ལོང་རྩ་གཡོན་ལ་ཀི་ལ་ཡ་༎
རག་མོ་ཤིག་ཤིག་ཁ་རག་ལམ་།
བལ་ཕྱུར་དུ་ཡ་མ་བྷྱོ་༎
ཀི་ལི་ཀི་ལ་ཡ་སརྦ་བི་གྷ་ནན་ཆེ་གེ་མོ་མ་ར་ཡ་ཧུམ་ཕཏ་།
གདབ་ཚུལ་བསྟན་པ་ཙམ་གྱིས་ཀྱང་༌༎
སྲིད་པ་གསུམ་ཡང་སྐད་ངན་འདོན་༎
དམིགས་རྟེན་གང་བཅས་སྨྲེ་སྔགས་འདོན་༎
སྡུག་བསྔལ་མི་བཟོད་ཡ་རེ་ཆ་༎
བུབ་འགྱེལ་བརྒྱལ་ཏེ་འདུག་པ་ལ་༎
ཕུར་པས་གནས་རྣམས་ཐལ་ཕྱུང་ལ་༎
དབང་པོ་བླ་རྟེན་བག་བཞི་ཉམས་༎
བཀྲག་དང་གཟི་མདངས་ཕུར་པས་བསྡུས་༎
རོག་ཏི་ནག་པོ་འཁོར་བཅས་ཀྱིས་༎
དབང་པོ་གནས་ཡུལ་བཅས་པ་དང་༌༎
ཤ་དང་རུས་པ་པགས་པ་སོགས་༎
རྔམས་ཤིང་བཅད་དེ་བཏོག་ཅིང་ཟ་༎
སྲོག་གཤེད་ཕོ་མོས་སྲོག་གཅོད་ཅིང་༌༎
སྲིན་པོ་ཕོ་མོའི་སྤྲུལ་པ་རྣམས་༎
ལ་ལ་ཡིས་ནི་དབུགས་མ་རྔུབ་༎
ལས་ལ་ཡིས་ནི་ཁྲག་ལ་འཇིབ་༎
ལ་ལས་སྲོག་པ་རྩ་ནས་འདྲེན་༎
ལ་ལས་ཀླད་ཁྲག་དཀྲུག་ཅིང་འཐུང་༌༎
ཀི་ཀང་ཕབ་ནས་བསད་པ་ལ་༎
རྗེས་ཤུལ་མེད་པར་ཟ་བྱེད་ཅིང་༌༎
མ་ར་ཡ་ཡི་ཡུལ་དག་ཏུ་༎
སེར་བ་སྣ་ཚོགས་སྒོང་ལྟར་འདྲིལ་༎
ཀི་ཀང་སྣ་ཚོགས་དུས་མེད་ཕོབ་༎
དེ་ནས་མཚོན་ཆ་རྣོན་པོས་ཤིགས་༎
ལྷ་ཚོགས་ཀུན་ལ་ཐིམ་པར་ཕུལ་༎
སྦྱིན་བསྲེག་གནན་པའི་ལས་རྫོགས་བྱ་༎
རྔམ་སྟབས་དྲག་པོས་རྣམ་པར་གཟིར་༎
དྲག་པོའི་ལས་འདི་ཀུན་རྫོགས་ན་༎
རྡོ་རྗེ་འཛིན་པ་ཉིད་ཀྱང་འཇིག་། བདུད་རོག
ཏི་ནག་པོ་བྱ་རོག་མགོ་བརྩེགས་གསང་བ་སྒྲོལ
བྱེད་ཀྱི་རྒྱལ་པོ་ཀི་ཀང་རོག་ཏིའི་མདོ་༎
སྙིང་གཟེར་དྲག་པོའི་རྒྱུད་ཆེན་པོ་ལས་།
མངགས་པ་སྲོག་ཕུར་གྱི་ལེའུ་བཅུ་གསུམ་པའོ་༎  ་༎ དེ་ནས་བཅོམ་ལྡན་གཤེད་ཆེན་གྱིས་༎
ལྔ་བརྒྱ་དུས་ཀྱི་སྙིགས་མའི་ཚེ་༎
སངས་རྒྱས་གཉན་གྱི་བསྟན་པ་ལ་༎
འགལ་བྱེད་ཆམ་ལ་དབབ་པའི་ཕྱིར་༎
ཕུང་བྱེད་སྲོག་ཟོར་ལས་བཤད་པ་༎
སྔགས་པ་རྣལ་འབྱོར་ལྡན་པ་ཡིས་༎
དྲག་པོར་བརྟག་པའི་གནས་ཆེན་དུ་༎
གཤེད་ཀྱི་ཟླ་བ་ཚེས་གཅིག་ལ་༎
འཇིག་རྟེན་གདུག་པའི་ལྷ་སྲིན་ལ་༎
མཆོད་སྦྱིན་བསྔོས་ཏེ་བཀའ་བསྒོ་ལ་༎
དེ་ནས་དྲག་པོའི་ལས་འདི་བརྩམས་༎
དཀྱིལ་འཁོར་འདོམ་གང་ཚད་ལྡན་པའི་༎
དེ་དབུས་གྲུ་གསུམ་ཁྲུ་དོའི་ཚད་༎
སོར་ཚད་དྲུག་པ་རིམ་གསུམ་སྟེ་༎
དཔངས་ཀྱང་སོར་ཚད་དྲུག་དྲུག་པ་༎
ཐ་མ་ཀུན་ཏུ་ཟླུམ་པོར་བསྐོར་༎
དུར་ཁྲོད་༄༅༎
སོལ་ཕྱེ་ཁྲག་ཆེན་གྱིས་༎
གྲུ་གསུམ་ཀུན་ཏུ་སྨུག་ནག་ཏུའོ་༎
ཟླ་གམ་བམ་ཆེན་ཁྲག་གིས་བྱུག་། ཐ་མ་རཀྟ་ཐལ་ཆེན་དང་༌༎
དུག་དང་དཀར་དམར་རྫས་སྦྱར་བྱུག་། དཀྱིལ་དུ
བེ་ཅོན་ཕྱག་རྒྱ་བཞག་། དང་པོ་རྡོ་རྗེ
མདའ་གཞུས་མཚན་༎ གཉིས་པ་ཐོད་པ་དགུས་མཚན་པའོ་༎
གསུམ་པ་མེ་རིས་མཚན་པ་བྲི་༎
དུར་ཁྲོད་རོ་ཡིས་ཐལ་བས་བྱུག་། དེ་ནས་གདུག་པའི་ཤིང་རྫས་ནི་༎
དུར་ཁྲོད་ཤིང་དང་སྐྱེར་པ་དང་༌༎
ནིམ་པའི་ཤིང་དང་ཡུངས་ཀར་ཤིང་༌༎
གདུག་པའི་བསེ་ཤིང་སེང་ལྡེང་དང་༌༎
བྲ་མའི་ཤིང་དང་དུག་ཤིང་སྟེ་༎
དང་ལ་དུར་ཁྲོད་ཤིང་དག་ལ་༎
རོ་རས་ཤུན་གྱིས་བྱུག་པ་ཡིས་༎
ཚད་མེད་ཅི་རིགས་སྦམས་ནས་དྲིལ་༎
གྲུ་གསུམ་དབུས་སུ་དེ་རྫས་བསྒྲེང་༌༎
གྲུ་གསུམ་ཕྱི་སྣམ་མེ་རི་ལ་༎
གདུག་པའི་རྣོ་རྩང་ཉི་ཤུ་གཅིག་། སོར་ཚད་བཅུ་དྲུག་ལྡན་པ་ལ་༎
རྩེ་ལ་དུག་བྱུག་མཁས་པས་དགྲམ་༎
ཡུགས་ས་མོ་ཡི་སྐྲ་དག་ལ་༎
བཤན་པས་ཕྱིར་ཕྱོགས་བཀལ་བ་ཡི་༎
ཕུང་བྱེད་ཁྲམ་ཐག་ནག་པོ་ཡིས་༎
རྩང་སྡོམ་འགག་མིག་བཅུ་གཉིས་བྱ་༎
ཟླ་གམ་གྲུ་བཞིའི་སྟེང་དུ་ཡང་༌༎
དཀར་དམར་ལ་སོགས་རྫས་རྣམས་བཞག་། བསྐྱེད་མཆོད་བཟླས་དང་བསྟོད་པ་བྱ་༎
དེ་ནས་ལོག་སྲེད་འབྱུང་པོའི་གཟུགས་༎
ཕྱི་ས་གོས་ཀྱི་དུམ་བུའམ་༎
རྐང་རྗེས་མཆིལ་སྣབས་གང་རྙེད་དང་༌༎
ལན་ཚྭ་ལྡོང་རོས་ས་ཞག་དང་༌༎
བག་ཕྱེ་དག་ལ་ཁག་གིས་སྦྲུས་༎
གཅིག་ལ་མཐོ་གང་ཚད་ལྡན་ཏེ་༎
སོར་བརྒྱད་ལྡན་པ་བཅུ་གཉིས་བྱ་༎
དཔྲལ་བ་སྙིང་ག་ཡན་ལག་ལ་༎
མིང་རུས་བླ་དགས་གསལ་བར་བྲི་༎
དེ་ནས་གཡེལ་མེད་ཏིང་འཛིན་དང་༌༎
སྙིང་རྗེ་གདུག་པའི་ངན་སེམས་ཀྱིས་༎
ཕུང་བྱེད་གཙོ་འཁོར་ཀུན་མངགས་ཏེ་༎
གང་དམིགས་རྟེན་ལ་བཀུག་བསྟིམ་ནས་༎
ཁྲག་ཐག་འགག་མིག་བཅུ་གཉིས་ལ་༎
དམིགས་རྟེན་བཅུ་གཉིས་སྐེ་ནས་གདགས་༎
གཅིག་ནི་ནུབ་ཏུ་ཁ་བལྟས་ཏེ་༎
དམར་དང་སྦྲག་ལ་ཤར་དུ་བཞག་། དེ་ནས་གནད་ལ་དབབ་པའི་ཚེ་༎
ཡུགས་སའམ་བཤན་པས་མེ་སྤར་ནས་༎
བདུད་རྩི་སྣ་ལྔ་ལ་སོགས་ཏེ་༎
དཀར་དམར་རྫས་དང་སྔོ་ཁུ་དང་༌༎
རིན་ཆེན་སྣ་ལྔ་དུག་ལ་སོགས་༎
མིང་རུས་རྟེན་དུ་བཅས་པ་ལ་༎
རྩ་བའི་སྔགས་བཟླས་མཇུག་ཏུ་ཡང་༌༎
མ་མ་སརྦ་ཤ་ཏྲུམ་ཆེ་གེ་མོ་ཨགྣེ་ཡེ་ཛྭ་ལ་མ་ར་ཡ་ཧུམ་ཕཏ་།
འདི་བཟླས་སྔགས་པས་སེང་ལྡེང་ལ་༎
བརྒྱ་བརྒྱར་བསྲེག་ན་ལས་ཀུན་འགྲུབ་༎
དེ་ནས་རྫས་དང་ཐལ་འཇིམ་དེ་༎
མི་སོག་མེ་སོགས་ཀྱང་ཁེམ་གྱིས་བླང་བྱས་ནས་༎
དྲག་སྔགས་བཟླས་ཤིང་ལིངྒ་ལིངྒ་བྲབ་བཤམ་ཤ་ཡང་། ལྗང་སྔོན་དྲག་པོའི་སྲེག་ཟོར་ཡིན་༎
དེ་ནས་ཆོ་ག་ཇི་བཞིན་དུ་༎
དུས་ཚོད་གནད་ལ་བབ་པའི་ཚེ་༎
ལིངྒ་ནུབ་བྱང་མཚམས་སུ་བཞག་། སྔགས་པ་ཤར་ལྷོ་མཚམས་སུ་གནས་༎
སྐྱེར་པའི་ཤིང་ལ་མེ་སྤར་ཏེ་༎
རྫས་དང་ལིངྒ་ལ་སོགས་ལ་༎
སྔགས་བཟླས་བརྒྱ་བརྒྱར་༄༅༎
བསྲེག་བྱས་ནས་༎
ཐལ་འཇིབ་མེ་སོག་ཁེམ་གྱིས་བྲབ་༎
དྲང་སྲོང་ཆེན་པོའི་སྲེག་ཟོར་ཡིན་༎
དེ་ནས་ཆོ་ག་ཇི་བཞིན་དུ་༎
དུས་ཚོད་གནད་ལ་བབ་པའི་ཚེ་༎
ལིངྒ་དམར་སྦྲག་ལྷོ་རུ་གཞག་། སྔགས་པས་བྱང་གི་ཕྱོགས་གནས་ལ་༎
ནིམ་པའི་ཤིང་ལ་མེ་སྤར་ཏེ་༎
རྫས་དང་ལིང་ག་ལ་སོགས་ལ་༎
སྔགས་བཟླས་བརྒྱ་བརྒྱར་བསྲེག་བྱས་ལ་༎
ཐལ་འཇིམ་སྔགས་ཀྱིས་དེ་བཞིན་བྲབ་༎
ཐལ་འཇིམ་མི་སོག་གཡས་པས་བྲབ་༎
ཙ་ར་ཀ་ཡི་སྲེག་ཟོར་ཡིན་༎
དེ་ནས་ཆོ་ག་ཇི་བཞིན་དུ་༎
དུས་ཚོད་གནད་ལ་བབ་པའི་ཚེ་༎
ལིངྒ་བྱང་ཤར་མཚམས་སུ་བཞག་། སྔགས་པས་ལྷོ་ནུབ་མཚམས་སུ་གནས་༎
ཉུང་དཀར་ཉུང་ནག་ཤིང་དག་ལ་༎
ཡུགས་སའམ་བཤན་པས་མེ་སྦར་ཏེ་༎
རྫས་དང་ལིངྒལ་སོགས་ལ་༎
སྔགས་བཟླས་བརྒྱ་བརྒྱར་བསྲེག་བྱས་ནས་༎
ཐལ་འཇིམ་དེ་བཞིན་སྔགས་ཀྱིས་བྲབ་༎
བི་ཏྲི་པ་ཏྲའི་སྲེག་ཟོར་ཡིན་༎
དེ་ནས་ཆོ་ག་ཇི་བཞིན་དུ་༎
དུས་ཚོད་གནད་ལ་བབ་པའི་ཚེ་༎
ལིངྒ་དམར་བཅས་ནུབ་ཏུ་བཞག་། སྔགས་པ་ཤར་གྱི་ཕྱོགས་གནས་ལ་༎
གདུག་པ་བསེ་ཡི་ཤིང་དག་ལ་༎
ཡུགས་སའམ་བཤན་པས་མེ་སྦར་ཏེ་༎
རྫས་དང་ལིང་ག་ལ་སོགས་པ་༎
སྔགས་བཟླས་བརྒྱ་བརྒྱར་བསྲེག་བྱས་ནས་༎
ཐལ་འཇིམ་སྔགས་ཀྱིས་དེ་བཞིན་བྲབ་༎
བིཤྣུ་ར་ཙའི་སྲེག་ཟོར་ཡིན་༎
དེ་ནས་ཆོ་ག་ཇི་བཞིན་དུ་༎
དུས་ཚོད་གནད་ལ་བབ་པའི་ཚེ་༎
ལིངྒ་ཤར་ལྷོ་མཚམས་སུ་བཞག་། སྔགས་པ་ནུབ་བྱང་མཚམས་སུ་གནས་༎
སེང་ལྡེང་ཤིང་ལ་མེ་སྤར་ཏེ་༎
རྫས་དང་ལིངྒ་ལ་སོགས་ལ་༎
སྔགས་བཟླས་བརྒྱ་བརྒྱར་བསྲེག་བྱས་ནས་༎
ཐལ་འཇིམ་སྔགས་ཀྱིས་ལིངྒ་བྲབ་༎
མཇུག་རིངས་དྲག་པོའི་སྲེག་ཟོར་ཡིན་༎
དེ་ནས་ཆོ་ག་ཇི་བཞིན་དུ་༎
དུས་ཚོད་གནད་ལ་བབ་པའི་ཚེ་༎
ལིངྒ་དམ་རྫས་བྱང་དུ་བཞག་། སྔགས་པ་ལྷོ་ཡི་ཕྱོགས་གནས་ལ་༎
བྲ་མེའི་ཤིང་ལ་མེ་སྤར་ཏེ་༎
རྫས་དང་ལིངྒ་ལ་སོགས་ལ་༎
སྔགས་བཟླས་བརྒྱ་བརྒྱར་བསྲེག་བྱས་ནས་༎
ཐལ་འཇིམ་སྔགས་ཀྱིས་ལིངྒ་བྲབ་༎
ཁྱབ་འཇུག་ཆེན་པོའི་སྲེག་ཟོར་ཡིན་༎
དེ་ནས་ཆོ་ག་ཇི་བཞིན་དུ་༎
དུས་ཚོད་གནད་ལ་བབ་པའི་ཚེ་༎
ལིངྒ་དམ་རྫས་ཆ་གཅིག་དང་༌།
སྦྱར་ལ་ལྷོ་ནུབ་མཚམས་སུ་བཞག་། སྔགས་པ་བྱང་ཤར་མཚམས་གནས་ལ་༎
བི་ཤ་སྣ་ཚོགས་ཤིང་དག་ལ་༎
ཡུགས་སའམ་བཤན་པས་མེ་སྦར་ཏེ་༎
བདུད་རྩི་སྣ་ལྔ་ལ་སོགས་ལ་༎
དཀར་དམར་རྫས་དང་སྔོ་ཁུ་དང་༌༎
རིན་ཆེན་སྣ་ལྔ་དགུ་ལ་སོགས་༎
དུར་ཁྲོད་རས་དང་གྲོ་ག་དང་༌༎
ཁྲག་གིས་བྲིས་པའི་མིང་རྟེན་ལ་༎
རྩ་བའི་སྔགས་ཀྱི་མཇུག་ཏུ་ཡང་༎
མ་མ་སརྦ་ཤ་ཏྲུམ་ཆེ་གེ་མོ་ཨགྣེ་ཛྭ་ལ་མ་ར་ཡ་ཧུམ་ཕཏ་།
དེ་བཟླས་སྔགས་པས་སེང་ལྡེང་ལ་༎
བརྒྱ་བརྒྱར་བསྲེག་ན་སྲིད་གསུམ་ཕུང་༌༎
ཚངས་དང་བརྒྱ་བྱིན་ལ་སོགས་ཀྱང་༌༎
ངེས་པར་སྲོག་ལས་གཏན་འཕོའོ་༎
དེ་ནས་རྫས་དང་ཐལ་འཇིམ་དེ་༎
མི་༄༅༎
སོག་གཡས་པའི་ཁེམ་དག་གིས་༎
དྲག་སྔགས་བཟླས་ཤིང་ལིངྒ་བྲབ་༎
སྒྲ་གཅན་འཛིན་གྱི་སྲེག་ཟོར་ཡིན་༎
དེ་ནས་དམིགས་རྟེན་ལིངྒ་ལ་༎
རྩང་གིས་གཏུབ་ཅིང་ཐག་པས་སྦྲེལ་༎
དེ་ནས་རྫས་དང་བཅས་པ་དག་། རེ་དུལ་ནག་པོས་བྲིལ་ནས་ཀྱང་༌༎
ཕྱོགས་ངན་གཤེད་ཀྱི་ལག་ཏུ་གཏད་༎
ཡང་ན་ན་ག་གནས་སར་སྦ་༎
སྲེག་ཟོར་ཧོམ་བརྒྱད་འདི་རྫོགས་ན་༎
འཇིག་རྟེན་ཕུང་ལས་ཀུན་གྲུབ་སྟེ་༎
ཐོག་སེར་ཡམས་ནད་སྣ་ཚོགས་དང་༌༎
བཙའ་མུག་ལོ་ཉེས་འཁྲུག་པའི་ས་༎
ལོག་སྲེད་ཉིད་ཕུང་ཡུལ་ཁམས་ཕུང་༌༎
བཤན་པ་ནག་པོའི་སྲོག་ལས་འདི་༎
ལྔ་བརྒྱ་དུས་ཀྱི་མཐའ་མའི་ཚེ་༎
གབ་གསང་དོན་གྱི་བློ་ཅན་དང་༌༎
སྔགས་བསྙེན་རྫོགས་དང་ཕྱག་རྒྱ་གསལ་༎
དམ་ཚིག་བརྩེར་ལྡན་མཁས་པས་བྱ་༎
དམ་མེད་རས་ཆོད་གཟུ་ལུམས་ཅན་༎
བཀའ་ཐོབ་མེད་པའི་རང་བྱན་མཁན་༎
གང་དེས་འདི་རྩོམ་རང་ཉིད་རླག་། བདུད་རོག
ཏི་ནག་པོ་བྱ་རོག་མགོ་བརྩེགས་གསང་བ་སྒྲོལ
བྱེད་ཀྱི་རྒྱལ་པོ་ཀེ་ཀང་རོག་ཏིའི་མདོ་།
སྙིང་གཟེར་དྲག་པོའི་རྒྱུད་ཆེན་པོ་ལས་།
བཤན་པ་ཧོམ་ནག་གི་ལེའུ་བཅུ་བཞི་པའོ་༎  ་༎ དེ་ནས་བཅོམ་ལྡན་གཤེད་ཆེན་གྱིས་༎
ལྔ་བརྒྱ་དུས་ཀྱི་སྙིགས་མའི་ཚེ་༎
འགལ་བྱེད་ཆམ་ལ་དབབ་པའི་ཕྱིར་༎
ཁུས་འདེབས་དྲག་པོའི་ལས་བཤད་པ་༎
ཆོ་ག་ཀུན་ལྡན་སྔགས་པ་ཡིས་༎
ཁྲུ་དོའི་ཚད་མཛེས་དཀྱིལ་འཁོར་ལ་༎
འདི་ལ་ཐིག་དག་བྲི་མི་དགོས་༎
དམེ་ཁྲག་དག་གིས་དམར་པོར་བྱུག་། སྟེང་དུ་ཙ་རའི་ཤུན་གདིང་ཞིང་༌༎
དེ་སྟེང་ལོག་སྲེད་འབྱུང་པོའི་གཟུགས་༎
སྨོས་པའི་རྒྱུ་ཡི་བྱེ་བྲག་ལ་༎
འདྲ་འབག་ཁྲུ་གང་ཚད་དུ་བྱ་༎
དཔྲལ་བ་སྙིང་ག་ཡན་ལག་ལ་༎
མིང་རུས་བླ་དགས་རྫོགས་པར་བྲི་༎
ཁོང་པར་ཙ་རའི་སྙིང་ཡང་གཞུག་། དེ་ནས་ཞིང་ཆེན་གཡང་གཞི་ལ་༎
དུག་དང་པདྨ་རཀྟ་ཡིས་༎
དཔྲལ་བ་འགྲམ་པ་གཡས་གཡོན་དང་༌༎
སྙིང་ག་ལྟེ་བ་རྣམས་སུ་ཡང་༌༎
གཤེད་པོ་བེ་ཏ་ཙ་ཏི་དང་༌༎
ཀླུ་སྲིན་གདུག་པའི་གསང་སྔགས་བྲི་༎
སྐེ་དང་བླ་དཔུང་གཡས་གཡོན་དང་༌༎
གསང་གནས་མཁལ་ཁུང་གཡས་གཡོན་དུ་༎
སྡེ་བརྒྱད་གསང་སྔགས་འཁོར་བར་བྲི་༎
ཡན་ལག་བཞི་ཡི་མཐིལ་དག་ལ་༎
གདོང་མོ་བཞི་ཡི་གསང་སྔགས་བྲི་༎
དེ་ལྟར་བྲིས་པའི་རྒྱལ་མཚན་དེ་༎
ནུབ་ཕྱོགས་ངོས་སུ་མཁས་པས་བསྒྲེང་༌༎
མཐུན་པའི་དམ་རྫས་རྫོགས་པར་བཤམ་༎
དེ་ནས་ཆོ་ག་རྫོགས་བྱས་ཏེ་༎
རླག་བྱེད་རོལ་པའི་ཚོགས་མངགས་ནས་༎
གང་ལ་བྱ་བའི་དངོས་པོ་དེ་༎
དབང་མེད་སྔགས་ཀྱིས་དགུག་ནས་ཀྱང་༌༎
དམིགས་པའི་རྟེན་ལ་ངེས་པར་དབབ་༎
དེ་ནས་དུས་ལ་བབ་པའི་ཚེ་༎
འདོམས་དང་སྙིང་ག་མགོ་རྣམས་ལ་༎
ཚིལ་ཆེན་གུ་གུལ་རྒྱལ་ཚིལ་གྱིས་༎
མེ་བཏང་དུད་པ་ཆེར་བྱུང་ལ་༎
རྒྱལ་མཚན་བརྡབ་ཅིང་འདི་སྐད་བརྗོད་༎
ཧུམ་ང་ནི་རྡོ་རྗེ་འཛིན་པ་སྟེ་༎
སངས་རྒྱས་སྲས་ཀྱི་ཐུ་བོ་༄༅༎
ཡིན་༎
རྒྱལ་བ་རྣམས་ཀྱི་གདུང་བརྒྱུད་འཛིན་༎
སེམས་ཅན་དོན་ལ་གཅིག་ཏུ་བརྩོན་༎
ལྷ་སྲིན་གདུག་པ་འཁོར་བཅས་ཀྱིས་༎
དམ་ཉམས་ལོག་སྲེད་འབྱུང་པོ་འདི་༎
བསྒྲལ་བའི་ཞིང་ལ་འདི་གཏོགས་ཀྱི་༎
གཏན་ཕུང་གཤེད་མ་ཁྱེད་ཀྱིས་མཛོད་༎
ལྷ་སྲིན་གདུག་པ་མིང་ཀྲུག་ཏུ་༎
ལོག་སྲེད་འབྱུང་པོས་མ་ལངས་ས་༎
དེ་སྐད་བརྗོད་ཅིང་གཡབ་ནག་དོར་༎
ཁུས་འདེབས་ངོ་ཡི་ཉེ་དམིགས་བགྲངས་༎
དྲག་སྔགས་བཟླས་ཤིང་རྒྱལ་མཚན་བརྡབ་༎
ཁྲག་དང་དུག་མཚོན་ཆར་དུ་དབབ་༎
དེ་ནས་དུས་ཚིག་བརྒྱད་འབྱོར་ནས་༎
དམིགས་རྟེན་ཁོང་གཤག་ཙིཏྟ་ཕྱུང་༌༎
གཏུབ་ཅིང་ལྷ་ཚོགས་ཞལ་དུ་བསྟབ་༎
གཟུགས་ཕུང་ཐུན་རྫས་བཅས་པ་དག་། ཙ་རའི་པགས་པས་དྲིལ་ནས་ཀྱང་༌༎
ཕྱོགས་ངན་གཤེད་ཀྱི་ལག་ཏུ་གཏད་༎
ཡང་ན་བུ་ཤུ་མར་པའམ་༎
སྨོས་པའི་གནས་སུ་སྦས་བྱས་ནས་༎
དུས་དུས་ཟོར་གྱིས་དྲག་བསྐུལ་བྱ་༎
བཙན་ཐབས་མྱུར་བའི་ལས་ཡིན་ནོ་༎
ལྔ་བརྒྱ་དུས་ཀྱི་སྙིགས་མའི་ཚེ་༎
དད་མོས་ཉམས་སུ་འདི་ལེན་ན་༎
ལྟས་དང་ཆོ་འཕྲུལ་འདི་འདྲ་འབྱུང་༌༎
བུད་མེད་མི་རེངས་བཙུན་ཆེན་དང་༌༎
དགེ་བཤེས་རྟ་པ་མིན་པ་དང་༌༎
མཛེ་ཅན་མི་རེངས་ནག་པོ་འབྱུང་༌༎
དེ་དག་གུས་ཤིང་འདུད་པ་དང་༎
ཕྱག་བྱེད་གདུག་པའི་མཚོན་ཐོགས་ན་༎
སྔགས་རྫོགས་ལས་རྣམས་གྲུབ་པའི་ལྟས་༎
མཚོན་མེད་ཕར་ལ་བྱིན་པ་དང་༌༎
མི་གུས་ལོག་པར་བལྟ་བ་ན་༎
ལས་རྣམས་གང་ཡང་མི་འགྲུབ་བོ་༎
ཉི་ཟླ་ཀླད་ལ་འཁོར་བ་ན་༎
གང་ཡང་ཐེ་ཚོམ་མེད་པར་འགྲུབ་༎
མངོན་སུམ་པ་ཡི་ཆོ་འཕྲུལ་ཡང་༌༎
འབྲུག་སྒྲ་ཐོག་དང་སེར་བ་དང་༌༎
ནམ་མཁའ་འཁྲུག་ཅིང་འཁྱིལ་བ་དང་༌༎
ཉི་ཟླ་འོད་དང་བྲལ་བ་དང་༌༎
འཚུབ་ན་བུ་ཡུག་ས་གཡོས་དང་༌༎
གཅན་གཟན་གདུག་པའི་སྒྲ་འབྱིན་ན་༎
རྣལ་འབྱོར་ལས་རྣམས་འགྲུབ་པ་སྟེ་༎
ཕན་གནོད་བྱེ་བྲག་ཤེས་པར་བྱའོ་༎
བདུད་རོག་ཏི་ནག་པོ་བྱ་རོག་མགོ་བརྩེགས་གསང
བ་སྒྲོལ་བྱེད་ཀྱི་རྒྱལ་པོ་ཀི་ཀང་རོག་ཏིའི
མདོ་། སྙིང་གཟེར་དྲག་པོའི་རྒྱུད་ཆེན་པོ་ལས་།
ཕུང་བྱེད་ཁུས་འདེབས་ཀྱི་ལེའུ་བཅོ་ལྔ་པའོ་༎
༎ གཟའ་བདུད་ཆེན་པོ་ཁྱབ་འཇུག་གི་རྒྱུད་ཅེས
བྱ་བ་རྫོགས་སོ་༎ ༎ འདི་ནི་ཤིན་ཏུ
གཉན་ཅིང་རྩུབ་སྟེ་ཁྲོ་ཆུ་ཁོལ་མ་དང་འདྲ

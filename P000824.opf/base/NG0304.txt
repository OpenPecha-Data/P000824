༄༅༎ རྒྱ་གར་སྐད་དུ་།
ཤི་རག་ཤ་ས་མུ་གུ་ཏནྟྲ་།
བོད་སྐད་དུ་༎
དཔལ་ཁྲག་འཐུང་བདེ་བ་ཆེན་པོ་ལོངས་སྤྱོད་རྫོགས་པའི་སྐུ་ལ་ཕྱག་འཚལ་ལོ་༎
འདི་སྐད་བདག་གིས་ཐོས་པའི་དུས་གཅིག་ན་།
བཅོམ་ལྡན་འདས་གསང་སྔགས་ཀྱི་མངའ་བདག་། རིགས་སྔགས་ཀྱི་རྒྱལ་པོ་༎
དཔལ་ཁྲག་འཐུང་འབར་བ་ཆེན་པོ་རི་མ་ལ་ཡའི་རྩེ་མོ་ལ་བཞུགས་ཏེ་།
དེ་ནས་འདྲེ་སྲིན་གྱི་འཁོར་རྣམས་ཀྱིས་།
གནོད་སྦྱིན་དང་༌།
གཟའ་དང་༌།
བདུད་དང་༌།
ཀླུ་དང་༌།
བསེ་ཡི་སྐྱེས་བུ་བཞི་དང་༌།
བསེ་མོ་ཉིས་བརྒྱ་ལྔ་བཅུ་དང་༌།
མི་མ་ཡིན་གྱི་འཁོར་གྱིས་བསྐོར་བའི་ཚེ་ན་།
མངོན་ཤེས་དྲུག་འཁྲུལ་ཅན་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ་༎
ཀྱེ་འབར་བ་ཆེན་པོ་རྣལ་འབྱོར་པ་ལ་།
སེམས་ངན་པ་དང་༌།
གཞན་གྱིས་འཚེ་ཞིང་འཇོམས་པ་དང་༌།
དགེ་བ་དང་ཏིང་ངེ་འཛིན་གྱི་གེགས་དང་༌།
ཆོས་བྱེད་དུ་མི་སྟེར་བ་ཐམས་ཅད་ཐབས་ཀྱིས
འདུལ་བའི་དུས་ལ་བབ་པར་ལུང་བསྟན་དུ་གསོལ
། སྟོན་པས་བཀའ་སྩལ་པ་།
འགྲོ་བའི་དོན་དུ་ཞུ་བ་ལེགས་ཀྱི་ཉོན་ཅིག
ཕྱི་ནང་སྣོད་བཅུད་འདུས་པའི་ཆོས་ཐམས་ཅད་ནམ
མཁའ་ཁྱབ་པར་དོན་མཛད་དེ་།
ཆོས་ཀྱི་སྐུ་ཇི་ལྟ་བ་བཞིན་དུ་།
སྤྲུལ་པས་འགྲོ་བའི་དོན་མཛད་དོ་༎
དེ་ནས་འཇིགས་པའི་ཕྱག་རྒྱ་རུ་སྤྲུལ་ལོ་༎
དེ་འདྲེ་སྲིན་གྱི་ཚོགས་ཀྱི་འཁོར་རྣམས་འདུས་ནས་།
རྒྱལ་མོ་བཞིའི་སྲོག་གི་སྙིང་པོ་འདི་ཕུལ་ལོ་༎
ཀང་ཀ་ད་རེ་ཛ་ཛཧ་ཙ་མུན་ད་རེ
ཛ་ཛཧ་ཤུ་ལ་ད་རེ་ཛ་ཛཧ་ཀུ་ལ
ད་རེ་ཛ་ཛཧ་ཞེས་ཕུལ་བས་།
ཁྲག་འཐུང་གི་རྒྱལ་པོས་རིན་ཆེན་འབར་བའི་ཏིང་ངེ་འཛིན་དུ་བཞུགས་ནས་།
འགྲོ་བའི་དོན་མཛད་དོ་།
བསེ་སྒྲོམ་དམར་པོའི་རྒྱུད་ལས་༎
གླེང་གཞིའི་ལེའུ་༄༅༎
སྟེ་དང་པོའོ་༎།
། དེ་ནས་དཔལ་ཁྲག་འཐུང་གི་རྒྱལ་པོས་༎
བསྭེ་མོའི་སྒྲུབ་པ་དའི་གསུངས་སོ་༎
དཀྱིལ་འཁོར་མདའ་གང་གྲུ་བཞི་ལ་།
ཁྲག་དང་འོ་མ་མར་ཁུ་རྣམས་།
སྦྲང་རྩི་ལ་སོགས་ཆག་ཆག་གདབ་༎
དབུས་སུ་གྲུ་གསུམ་མཐིང་ནག་ལ་༎
འཁོར་ལོ་རྩིབས་བཞི་མུ་རན་བཅས་༎
སྒོ་བཞི་ཏྭ་ར་ན་ཡིས་བརྒྱན་༎
དབུས་སུ་ཁྲག་འཐུང་རྒྱལ་པོའོ་༎
ཤར་དུ་ཀང་ཀ་ད་རེ་དགོད་༎
ལྷོ་རུ་ཀུུ་མ་ད་རེ་དགོད་༎
ནུབ་ཏུ་ཤུལ་ལ་ད་རེ་དགོད་༎
བྱང་དུ་ཙ་མུན་ད་རེ་དགོད་༎
རབས་ཆད་ཐོད་པའི་ནང་དག་ཏུ་༎
ར་ཁྲག་ཁྱི་ཁྲག་ཕག་ཁྲག་དུག་སྣ་ཚོགས་༎
ཧོམ་ཁུང་ཟུར་ལ་གཞག་པར་བྱ་༎
ཟུར་གཅིག་བ་མེན་ར་ནང་དུ་༎
སྦྲང་རྩི་ཞག་དང་སྙིང་སྣ་ཚོགས་༎
དེ་ནི་མཆོད་པའི་རྫས་རྣམས་སོ་༎
ཞལ་དུ་བསྟབ་པའི་རྫས་རྣམས་ནི་༎
བྲ་མའི་བྲམ་མོ་ཡང་ཧོམ་དག་ཆ་གཅིག་དགོད་༎
བསེ་མོ་བཞི་ཡིས་ཕུར་ལྷ་བཟུང་༌༎
འཁོར་ལོ་བཞི་ལ་གཏམ་གྱི་གདབ་༎
བདག་ཉིད་དཔལ་གྱི་ཏིང་འཛིན་ལྡན་༎
བསེ་མོ་བཞི་ཡི་སྲོག་སྙིང་བྲང་བའོ་༎
བསེ་སྒྲོམ་དམར་པོའི་རྒྱུད་ལས་།
དཀྱིལ་འཁོར་བཅའ་བའི་ལེའུ་སྟེ་གཉིས་པའོ་༎།
། ཁྲག་འཐུང་གི་རྒྱལ་པོ་དེས་།
ལྕགས་ཀྱུའི་ཕྱག་རྒྱ་བཅས་ནས་སྲོག་གི་སྙིང་པོ་ནས་དྲངས་ཏེ་།
ཀང་ཀ་ད་རེ་ཛ་།
ཀུ་མ་ད་རེ་ཛ་།
ཙ་མུན་ད་རེ་ཛ་།
ཤུ་ལ་ད་རེ་ཛ་།
གཟུགས་རྣམས་རབ་ཏུ་སྟོན་འགྱུར་ཏེ་༎
ལས་ལ་འདི་སྐད་བསྐུལ་བར་བྱ་༎
ཙེའུ་རི་ཙག་སྲིན་ཨ་ནིར་ཏི་།
མ་ར་ཡ་ཨ་ཀུ་ཤ་ཛ་ཛཧ་སྙིང་ཟ་བ་ཙིཏྟ་མ་ལ་ར་ཤོར་ལ་ཁྲག་འཐུང་༌།
ཀང་ཀང་ཀིང་ཀིང་༌།
ཤ་ལ་ཏྲི་ཏི་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
ཧ་ས་ར་ན་ཧ་ཏ་ན་ཧ་ཏ་ན་ཡ་།
མ་མ་སརྦ་བིགྷྣན་བམ་ཧུམ་ཕཏ་།
ཨ་བེ་ཤ་ཡ་ཨ་བེ་ཤ་ཡ་ཧུམ་ཕཏ་།
ཤི་གྷྲམ་ཨ་ན་ཡ་ཤི་གྷྲམ་ཨ་ན་ཡ་ཧུམ་ཕཏ་།
ཛྭ་ལ་པ་ཡ་ཛྭ་ལ་པ་ཡ་ཧུམ་ཕཏ་།
ཏ་ཐ་ཡ་ཏ་ཐ་ཡ་ཧུམ་ཕཏ་།
བི་ཏ་ཡ་བི་ཏ་ཡ་ཧུམ་ཕཏ་།
ཤུ་ལ་ཤུ་ལ་བུ་ལ་ད་ར་ཛ་ཛ་ནི་།
ཡོ་གི་ཤྭ་རི་ནི་།
བཛྲ་ཙིཏྟ་སུ་།
ཀི་བཛྲ་ན་མ་ར་ཡ་ཕཏ་།
བསེ་སྒྲོམ་དམར་པོའི་རྒྱུད་ལས་།
སྔགས་ཀྱི་ལེའུ་སྟེ་གསུམ་པའོ་༎  ༎ དེ་ནས་ཁྲག་འཐུང་གི་རྒྱལ་པོས་།
དྲག་པོའི་ལས་ལ་གཞུག་པ་འདི་གསུངས་ཏེ་།
ཞལ་དུ་བསྟབ་པའི་འཁོར་ལོ་བྲི་༎
དབུགས་ལེན་མ་ནི་རྦད་པར་བྱ་༎
བི་ད་ཡ་ཡི་སྔགས་ཀྱིས་རྩིབས་མཆན་བསྐོར་༎
ཧོམ་ཁུང་ནང་དུ་བསེ་མོ་བསྐྱེད་༎
ཞལ་དུ་བསྟབ་པའི་རྫས་རྣམས་ནི་༎
ལིངྒ་ཚོ་གསུམ་བཅད་དེ་ལག་ཏུ་ཐོགས་།
ཧོམ་དུ་བསྟབ་ཅིང་ཤུ་ལ་ཤུ་ལའི་སྔགས་བཟླས་ཤིང་༌༎
ཛྭ་ལ་རམ་གྱིས་མེ་སྦར་ཞིང་༌༎
བི་ཏ་ཡ་ནས་སྤེལ་ཞིང་དབུལ་༎
དེ་ནས་ལིངྒ་སྒྲུབ་རྫས་ལ་༎
རབས་ཆད་ནག་པོའི་ཐོད་པ་རུ་༎
ཡི་དྭགས་ཁྱི་མོའི་སྤུས་གཏུམས་ལ་༎
ཐག་པ་ནག་པོ་བཏགས་ལ་བསྐོར་༎
ཐལ་བ་ནག་པོ་རླུང་ལ་འཕྱར་།
ལྷག་མ་ཁྲོ་བོའི་ཞབས་འོག་མནན་༎
མནན་པའི་དུས་སུ་ཁྲི་ཡང་བཟླས་༎
ཟླ་བ་ཉི་མའི་ནམ་ཕྱེད་གཏད་༎
ཅེས་གསུངས་སོ་༎
མར་ཁུ་དང་༄༅༎
ཞག་དང་ཁྲག་གསུམ་བདུད་ཀྱི་བུ་མོ་ལ་སྦྲེང་༌།
ཁྲག་དང་ཨ་མྲྀ་ཏས་དམ་བ་དར་རོ་༎
སྦྲང་རྩིས་དང་མར་དང་ཐུད་སྦྱར་ལ་སྲོག་བདག་གི་བུ་མོ་ལ་གཏད་དོ་༎
མི་མགོ་དང་བསེ་ཕོར་དང་༌།
བ་མེན་གྱི་རྭ་དང་མཛོ་རུ་ལ་བཟླས་པའོ་༎
བསེ་མོའི་སྔགས་ཀྱི་འཁོར་ལོ་བསྐོར་བ་ཁྲག་འཐུང་གི་རྒྱལ་པོས་དེ་སྐད་གསུངས་སོ་༎
བསེ་སྒྲོམ་དམར་པོའི་རྒྱུད་ལས་།
ལས་ཀྱི་བྱ་ཐབས་ཀྱི་ལེའུ་སྟེ་བཞི་པའོ་༎
རྫོགས་སོ་༎  ༎ སློབ་དཔོན་པདྨ་འབྱུང་གནས་ཀྱིས་༎

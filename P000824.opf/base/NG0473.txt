༎  ་༄༅༎ གསང་སྐོར་གྱི་མན་ངག་ལ་།
རྩ་དང་རླུང་དང་ཐིག་ལེ་གསུམ་ལམ་དུ་བཀྱེར་བའི་ཐབས་ལ་།
ད་ལྟར་ང་དང་མཐུན་པའི་ཆོས་གསུམ་ལ་།
སྙིང་སྟོབས་པའི་ནང་ན་ཁྲག་གི་དྭངས་མ་ཏིག་ལེ་འོད་དུ་གནས་སོ་༎
དབུགས་ཀྱི་དྭངས་མ་དྲོད་ལ་གནས་སོ་༎
ཐིག་ལེའི་དྭངས་མ་གསལ་ལ་དྭངས་པར་གནས་སོ་༎
དེ་གསུམ་ནི་ཐམས་ཅད་འབྱུང་བའི་གཞིའོ་༎
དེ་ལ་རྩ་བཞིར་གྱེས་པ་ན་།
ཆོས་ཉིད་རང་བྱུང་རྩ་དང་གཅིག་། གཉིས་སུ་མེད་པ་ཡེ་ཤེས་ཀྱི་རྩ་དང་གཉིས་༎
བློ་བུར་རྒྱུད་ལ་འཛིན་པའི་རྩ་དང་གསུམ་༎
སྐྱོན་ཡོན་དབང་པོ་དྭངས་མ་འབྱེད་ཅེས་ཀྱང་བྱ་༎
རྩ་བཞིར་གྱེས་སོ་༎
རྩ་དེ་རྣམས་ཀྱི་ཁ་དོག་ནི་།
ཆོས་ཉིད་རང་བྱུང་གི་རྩ་ནི་དཀར་པོར་གནས་༎
གཉིས་སུ་མེད་པ་ཡེ་ཤེས་ཀྱི་རྩ་ནི་མཐིང་ཁ་རུ་གནས་སོ་༎
བློ་བུར་རྒྱུད་ལ་འཛིན་པ་དམར་པོར་གནས་༎
སྐྱོན་ཡོན་དབང་པོ་དང་འབྱེད་ཀྱི་རྩ་བ་ནི་སེར་པོར་གནས་སོ་༎
རྩ་དེ་རྣམས་ཀྱི་རྒྱུ་ལུགས་ནི་།
ཆོས་ཉིད་ཀྱི་རྩ་བ་ནི་རླུང་ལ་རྒྱུ་༎
བློ་བུར་རྒྱུད་ལ་འཛིན་པའི་རྩ་ནི་བག་ཆགས་ལ་རྒྱུའོ་༎
སྐྱོན་ཡོན་དྭངས་འབྱེད་རྩ་ནི་དབང་པོ་ལྔ་ལ་རྒྱུའོ་༎
དེ་རྣམས་རྣམ་པར་ཤེས་པ་ལ་རྒྱུ་བ་བསྟན་པ་ནི་༎
ཆོས་ཉིད་ཀྱི་རྩ་ནི་ཀུན་གཞི་རྣམ་ཤེས་ལ་རྒྱུ་།
གཉིས་སུ་མེད་པའི་རྩ་ནི་ཡིད་ཀྱི་རྣམ་ཤེས་ལ་རྒྱུ་།
བློ་བུར་རྒྱུད་ལ་འཛིན་པའི་རྩ་ནི་༄༅༎
ཉོན་མོངས་པའི་ཡིད་ལ་རྒྱུའོ་༎
སྐྱོན་ཡོན་དབང་པོ་དྭངས་འབྱེད་ཀྱི་རྩ་ནི་སྒོ་ལྔའི་རྣམ་ཤེས་ལ་རྒྱུ་།
རྩ་དེ་རྣམས་ཀྱི་མདོག་ཆོས་གསུམ་དུ་འདུས་སོ་༎
དེ་ཡང་ཁ་དོག་ནི་དར་དཀར་གྱི་སྐུད་པ་དང་འདྲ་བ་།
སྦོམ་ཕྲའི་ཚད་ནི་རྟ་རྔ་བཅུར་གཤགས་པ་ཙམ་མོ་༎
དེ་ལ་ཉོན་མོངས་པ་ཅན་ཞེ་སྡང་རྒྱུའོ་༎
འོད་དམར་པོ་ལས་འདོད་ཆགས་རྒྱུའོ་༎
འོད་ལྗང་ཁུ་ལས་ཕྲག་དོག་རྒྱུའོ་༎
འོད་སེར་པོ་ལས་ང་རྒྱལ་རྒྱུའོ་༎
འོད་མཐིང་ཀ་ལས་གཏི་མུག་རྒྱུའོ་༎
དེ་རྣམས་ཀྱི་དབུས་ན་དྲན་པ་ཐམས་ཅད་དུ་འཆར་བ་།
ཐིག་ལེ་འདུས་པའི་རྒྱུད་ལས་།
སེམས་ཅན་དྲན་ཞི་ཙིཏྟའི་དཀྱིལ་༎
སེམས་ཉིད་འོད་ཀྱི་ཐིག་ལེར་གསལ་༎
ཆོས་གསུམ་ངོ་བོ་འོད་དུ་ཤར་༎
ཞེས་པས་སོ་༎
དེ་ནི་ཀུན་གཞིའི་རྣམ་ཤེས་ཀྱི་རྟེན་ཡིན་༎
ཀུན་གཞི་ཆ་ཕྲ་མོ་ཡང་དེ་ལས་བྱུང་༌༎
ཉོན་མོངས་པའི་ཡིད་ཀྱང་དེ་ལས་བྱུང་༌༎
རྣམ་པར་ཤེས་པའི་ཚོགས་ཀྱང་དེའི་ཆ་ལས་བྱུང་ངོ་༌༎
དེ་རྣམས་རིག་པའི་ཡེ་ཤེས་ཡིན་པར་རྟོགས་ན་མངོན་དུ་འགྱུར་རོ་༎
ང་ནི་ངོ་སྤྲད་དོ་།
ཆོས་ཉིད་རང་བྱུང་གི་རྩ་ནི་ཆོས་ཀྱི་དབྱིངས་ཀྱི་ཡེ་ཤེས་སུ་ངོ་སྤྲད་།
གཉིས་སུ་མེད་པ་ཡེ་ཤེས་རྩ་ནི་རང་རིག་པའི་ཡེ་ཤེས་སུ་ངོ་སྤྲད་།
བློ་བུར་རྒྱུད་པའི་རྩ་ནི་རིག་པའི་ཡེ་ཤེས་ཁོ་ནའོ་༎
སྐྱོན་ཡོན་དབང་པོ་དང་དབྱེ་རྩ་ནི་འབྲས་བུ་ཆོས་ཀྱི་སྐུའི་ཡེ་ཤེས་སུ་ངོ་སྤྲད་དོ་༎
འོད་ལྔ་ལས་རྩ་ལྔ་དུག་ལྔ་འབྱུང་བའི་ངོ་སྤྲད་པས་།
འོད་དཀར་པོ་མེ་ལོང་ལྟ་བུའི་ཡེ་ཤེས་སུ་ངོ་སྤྲད་།
འོད་དམར་པོ་འདོད་ཆགས་སོ་སོར་རྟོག་པའི་ཡེ་ཤེས་སུ་ངོ་སྤྲད་།
འོད་སེར་པོ་ང་རྒྱལ་མཉམ་པ་ཉིད་ཀྱི་ཡེ་ཤེས་སུ་ངོ་སྤྲད་།
འོད་ལྗང་ཁུ་ཕྲག་དོག་བྱ་བ་གྲུབ་པའི་ཡེ་ཤེས་སུ་ངོ་སྤྲད་།
འོད་མཐིང་ཀ་གཏི་མུག་ཆོས་ཀྱི་དབྱིངས་སུ་ངོ་སྤྲད་།
དེ་ནས་ཕྱི་ནང་བར་དོ་ངོ་ཤེས་ནས་༎
ཚེ་རྟེན་སྲོག་རྟེན་ཆོད་མཆོད་པ་ཞེས་བྱའོ་༎
དོན་གསུམ་དུ་གནས་པ་དེ་ནི་ཀུན་གཞི་ཞེས་བྱ་བའོ་༎
དབྱིངས་དང་ཡེ་ཤེས་ཞེས་བྱའོ་༎
རྟགས་ཐབས་དང་ཤེས་རབ་ཏུ་ཡང་ལྡན་ལ་༎
འབྲས་བུ་སྐུ་གསུང་ཐུགས་རྫོགས་པས་༎
ཆོས་ཀྱི་སྐུ་རུ་རྟོགས་པ་ཞེས་ཀྱང་དེ་ལ་བྱའོ་༎
ཐིག་ལེ་སྒོམ་པའི་རིམ་པ་ལ་༎
ཨའི་རྒྱས་གདབ་སེམས་ཅན་དབུགས་ལས་རྒྱུ་༎
རྟོག་པ་སྣ་ཚོགས་སྐྱེ་༎
གཟུང་བའི་ཡུལ་དུ་སྣང་ངོ་༌༎
དེས་འགྲོ་དྲུག་ཏུ་འཁྱམས་སོ་༎
དེ་ལ་དབུགས་ལྟས་འགྱུ་བ་བགྲལ་༎
ཨའི་རྒྱས་གདབ་ངོ་སྤྲད་༎
དེ་ནས་བྱང་ཆུབ་སེམས་ནི་རྩལ་ཞོན་ནས་ཕྲག་ལ་རྒྱུ་༎
དབུགས་ཀྱི་རྟ་ལ་འགྱུ་བ་རྣམ་པར་རྟོག་པ་སྐྱེ་།
རྟོགས་པས་མ་རིག་པ་སྣ་ཚོགས་གཅོད་ཅེས་གསུངས་སོ་༎
ད་ནི་འགྱུ་བ་ཀློང་དུས་བསད་དེ་།
ཆོས་གསུམ་ཨའི་གནས་སུ་དག་། འགྱུ་བ་དབུགས་ཀྱི་བསྒྲལ་༎
སེམས་དང་འགྱུ་བ་ཀློང་དུ་བསད་ཅེས་བྱའོ་༎
རྣམ་རྟོག་རིག་པའི་ཕུག་གཏིབ་༎
ཆོས་གསུམ་ཨའི་གནས་སུ་དག་། འོད་ལ་རྣམ་རྟོག་སྐྱེ་བ་མ་རིག་པས་བཅས་པས་༎
འོད་ལྔ་ཨའི་རྒྱས་གཏབ་༎
གཏབ་པས་༄༅༎
རིག་པའི་ཕུག་གཏིབ་པའོ་༎
འོད་གསུམ་གྱི་རྩལ་ལ་ཁ་དོག་ལྔ་རུ་སྣང་བས་༎
ཐམས་ཅད་ཡུལ་དུ་སྣང་བར་བྱེད་༎
བསྡུས་པས་ཆོས་གསུམ་ཨའི་རྒྱས་གདབ་༎
སྣང་བའི་རྩ་བ་བཅད་ཅེས་བྱའོ་༎
དུག་གསུམ་ཆཽས་གསུམ་དུ་སྦྱོར་བ་དང་སྒྲོལ་བ་ཡང་ཡིན་༎
དབུགས་དང་འགྱུ་བ་ཡེ་ཤེས་རླུང་དུ་སྦྱོར་བ་དང་སྒྲོལ་བ་ཡང་ཡིན་༎
རྣམ་རྟོག་དང་རིག་པའི་ཡེ་ཤེས་ཀྱི་རྩལ་དུ་སྦྱོར་བས་སྒྲོལ་བ་ཡང་ཡིན་༎
ཐོབ་མ་མྱོང་བའི་ལུས་ཐོབ་པ་ཡང་ཡིན་༎
ཡེ་ཤེས་རང་ས་ཟིན་པས་༎
མྱོང་མ་མྱོང་བའི་ཡུལ་མཐོང་བ་ཡང་ཡིན་༎
ཆོས་ཉིད་མ་དང་མཇལ་བས་༎
ཤེས་མ་མྱོང་བའི་གཏམ་ཤེས་པ་ཡང་ཡིན་༎
རང་དབང་རང་གིས་ཐོབ་པས་༎
རྟོགས་མ་མྱོང་བའི་དོན་རྟོགས་པ་ཡང་ཡིན་༎
སྐུ་གསུམ་ཐིག་ལེར་རྫོགས་པས་༎
སྦྱོར་སྒྲོལ་མཆོད་པ་ཆེན་པོའི་༎
ཐིག་ལེ་ཡང་གསང་སྒོར་ཕྲ་མོའི་གདན་བསྡུས་པ་༎
ཆོས་གསུམ་ལམ་དུ་སྡུས་པ་།
ཡང་གསང་སྐོར་རྫོགས་ཆེན་ཨ་ཏི་ལམ་མེད་ལམ་ཆེན་པོ་།
སྟོན་པ་གསུམ་གྱི་བྱིན་བརླབས་།
རིགས་འཛིན་གསུམ་གྱི་བྱིན་རྒྱུད་རྫོགས་སོ་༎ ༎
ཐིག་ལེ་སྐོར་དང་ཇ་ཉོག་གི་བསམ་པ་མ
བུ་མ་ལུས་པ་སྙན་དུ་རྒྱུད་པའི་དཔེའི་སྐོར
རོ་༎ སྙན་རྒྱུད་ཡེ་ཤེས་ངོས་བཟུང་ཐིག་ལེ་རྗེན་པར་སྟོན་ནོ་༎
དཔེའི་རྒྱུད་དང་སྙན་རྒྱུད་ངོ་སྤྲོད་གཉིས་༎
སྤང་ཆེན་ཞོ་ལྷག་བདེ་ཆེན་གྱི་དབེན་ཚ་རུ་༎
དཔེ་ཡང་རྫོགས་ནས་གདམས་པ་གནང་བ་ལགས་སོ་༎
སྤེལ་ན་རྡོ་རྗེ་དམྱལ་བར་འགྲོ་༎
རྒྱས་བཏབ་པོ་༎

(༡)༄༅༎ ཡེ་ཤེས་རིན་པོ་ཆེ་འབར་བ་ཞེས་བྱ་བ་བཞུགས་སོ་༎
ཅ
༄༅༎ རྒྱ་གར་སྐད་དུ་།
ཛྙ་ན་རད་ན་མ་ཧ་ཛྭ་ལ་ན་མ་།
བོད་སྐད་དུ་།
ཡེ་ཤེས་རིན་པོ་ཆེ་འབར་བ་ཞེས་བྱ་བ་།
བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ་༎
ཡེ་ཤེས་ཆེན་པོའི་ཀློང་དུ་།
ཐམས་ཅད་མ་ལུས་མི་ལུས་ལུས་པ་མེད་པར་སངས་རྒྱས་སོ་༎
དེ་ནས་བདེ་བར་གཤེགས་པ་ཐམས་ཅད་ཀྱི་ཡེ་ཤེས་ཀྱི་ཉི་མ་ཕྱོགས་བཅུར་བདལ་བས་།
ཐམས་ཅད་སྒྲིབ་མེད་ཡེ་ཤེས་ཀྱི་རོལ་བ་ཤར་རོ་༎
ཀུན་གཞི་ཡངས་པའི་ཀློང་༌།
སེམས་ཉིད་ཆོས་སྐུའི་གདངས་།
རིག་པ་ཡེ་ཤེས་ཀྱི་ཟེར་།
གདུལ་བྱ་སྒོ་ལྔའི་ཡུལ་།
རིགས་དྲུག་པ་སྒོ་ལྔའི་གདངས་།
སེམས་ཅན་སྒོ་ལྔའི་ཟེར་།
བདེ་གཤེགས་སེམས་ཉིད་ཀྱི་ཀློང་༌།
ཐུགས་རྗེ་ཡེ་ཤེས་ཀྱི་ཟེར་།
དངོས་མེད་རང་བྱུང་གི་གཟིགས་།
བྱས་པ་འཁོར་བའི་ཆོས་།
འཛིན་པ་མུ་༄༅༎
སྟེགས་ཀྱི་ཆོས་།
བདག་ལྟ་འཁྲུལ་བའི་ཆོས་།
འབད་རྩོལ་འཁོར་བའི་ཆོས་།
བརྗོད་བྱ་ཐ་སྙད་ཀྱི་འཕྲང་༌།
ལྟ་སྒོམ་ཡིད་བློའི་ཐོག་། རྟོག་པ་བསླུ་བའི་བདུད་།
སངས་རྒྱས་འགལ་བའི་ཚིག་སྐུ་གསུམ་ནོར་བའི་ལམ་།
འཁོར་བ་དག་པའི་ཞིང་༌།
སེམས་ཅན་སངས་རྒྱས་ཀྱི་ཀློང་༌།
མུན་དཀྱིལ་ཉི་མའི་མདངས་།
སྣང་བ་སྟོང་པའི་ངང་༌།
གསལ་བ་ཤར་བས་བསྒྲིབས་།
སེམས་ཅན་འགྱུར་མེད་དུ་གྱུར་།
སེམས་ཅན་སངས་རྒྱས་འཁོར་བ་འཁྱམ་།
རྟོག་པས་ཆོས་སྐུ་བསྒྲིབས་།
འཁོར་བ་དག་པའི་ཞིང་ངོ་༌༎
ཡེ་ཤེས་རིན་པོ་ཆེ་རང་འབར་བ་ལས་།
གནས་ལུགས་ཀྱི་ལེའུ་སྟེ་དང་པོའོ་༎ ༎ དེ
ནས་བདེ་བར་གཤེགས་པས་མཚན་གྱི་རྒྱལ་པོ་འདི
བརྗོད་དོ་༎ དང་པོ་གླེང་གཞིས་གནས་ལུགས་བསྟན་༎
གཉིས་པས་གླེང་སླང་ཡིད་ཆེས་བསྟན་༎
གསུམ་པས་རྒྱུད་དོན་གཏན་ལ་དབབ་༎
མཚན་བསྟན་དབུ་ཞབས་མཐར་ཕྱིན་བརྟག་། སང་ཀྲྀ་ཏ་ཡི་སྐད་ནི་འབྱུང་བར་འགྱུར་༎
ཏ་ཐ་ལི་ཞེས་བརྗོད་པ་ཡང་༌།
ཆོས་རྣམས་དངོས་མེད་རང་བྱུང་ངོ་༌༎
ཤངས་མེ་ཞེས་བརྗོད་པ་ཡང་༌༎
ཀུན་གཞི་འཁོར་འདས་རྒྱལ་པོ་འབྱུང་༌༎
ག་ན་ཏ་ཞེས་བརྗོད་པ་ཡང་༌།
སྒྲིབ་མེད་ཡེ་ཤེས་རབ་འབར་རོ་༎
བིའུ་ནི་ཞེས་བརྗོད་པ་ཡང་༌༎
སྤྲོས་མེད་གཟི་ལྡན་རབ་འབར་རོ་༎
ཨ་ག་ཏ་ཞེས་བརྗོད་པ་ཡང་༌༎
ཕྱོགས་མེད་སེམས་ཉིད་རང་འབར་རོ་༎
ཛུ་འུ་རང་ཞེས་བརྗོད་པ་ཡང་༌༎
བདལ་བ་ཆོས་ཉིད་རང་ཤར་རོ་༎
གཉིས་པ་ཕྱག་ལ་ལྔ་བྱུང་སྟེ་༎
ཡེ་འབྱལ་ཆེན་པོ་ཀུན་གཞི་ཕྱག་། གཉིས་མེད
འདྲེས་པ་ཆོས་ཉིད་ཕྱག་། ཕྱོགས་མེད་རང་ཤར
སེམས་ཉིད་ཕྱག་། འགྱུར་མེད་ཟང་ཐལ་ཡེ་ཤེས
ཕྱག་། མ་བཙལ་ལྷུན་གྲུབ་ཆོས་སྐུའི་ཕྱག་།
ཐམས་ཅད་ཆོས་ཉིད་ཀློང་དུ་འབྱལ་༎
འབྱེད་པ་མེད་པའི་གཟུགས་ཀྱིས་ཟིན་༎
གསུམ་པ་ཕུན་སུམ་ཚོགས་པ་བསྟན་༎
དུས་གསུམ་འགྱུར་མེད་དུས་ཀྱི་ངོ་བོ་ཡིན་༎
ཀུན་གཞི་སེམས་ཉིད་རང་བཞིན་ནི་༎
དངོས་མེད་གདོད་ནས་རང་བྱུང་ངོ་༌༎
སྒྲིབ་མེད་ད་ལྟར་རང་གསལ་ལོ་༎
མ་བཅོས་ཐ་མ་རང་གྲོལ་ལོ་༎
བདལ་བ་ཆེན་པོ་གནས་ཀྱི་ངོ་བོ་ཉིད་༎
སེམས་ཉིད་ཕྱོགས་དང་རིས་མེད་པས་༎
ཕྱི་ནང་གཉིས་དང་བྲལ་བའོ་༎
ཀུན་གཞི་སྤྲོས་པ་མེད་པས་ཡོངས་སུ་དག་། མཐའ་༄༅༎
དབུས་གཉིས་དང་གདོད་ནས་བྲལ་༎
རིག་པ་འདུ་འབྲལ་མེད་པ་ཡངས་དོག་གཉིས་དང་བྲལ་༎
ཡེ་ནས་སྙིང་པོ་རང་བྱུང་འབད་རྩོལ་གཉིས་དང་བྲལ་༎
འགྱུར་མེད་ཡེ་ཤེས་སྟོན་པའི་ངོ་བོ་ཡིན་༎
ཀུན་གཞི་བྱང་ཆུབ་སེམས་ཉིད་ནི་༎
འགྱུར་མེད་རང་བཞིན་སྣ་ཚོགས་གསལ་༎
འཁོར་འདས་གཉིས་སུ་གསལ་བ་དང་༌༎
འཕེལ་འགྲིབ་གཉིས་ཀྱི་གོས་པ་མེད་།
ཁམས་གསུམ་འཁོར་བར་འཁྱམས་པ་དང་གོས་ཞིང་བརླག་པ་མེད་༎
སྐྱོན་གྱིས་མ་གོས་ཡོན་ཏན་བརྒྱན་པ་མེད་༎
སངས་རྒྱས་དགོངས་པས་མ་ཐེབས་སེམས་ཅན་ཀླཽང་ལ་ཤར་༎
ཐ་དད་དབྱེར་མེད་འཁོར་གྱི་ངོ་བོ་ཉིད་༎
སེམས་ཉིད་དབྱེར་མེད་ཡེ་ཤེས་ལ་༎
གསལ་འགྲིབ་མེད་པར་ཤར་བ་ནི་༎
དབྱེར་མེད་ཡེ་ཤེས་འཁོར་ཉིད་དོ་༎
རིག་པ་འདུ་འབྲལ་མེད་པ་ལ་༎
ཕྱི་ནང་ཕྱོགས་མེད་གདལ་བ་ནི་༎
དངོས་མེད་རང་ཤར་རིགས་ལྔའི་འཁོར་༎
སྒོ་ལྔ་སྤྲོས་མེད་གསལ་བ་ལ་༎
སྣང་བ་དངོས་མེད་ཤར་བ་ནི་༎
སྐལ་ལྡན་ཐུབ་འཁོར་དྲུག་ཉིད་དོ་༎
སེམས་ཉིད་ཡེ་ཤེས་སྙིང་པོ་འབར་༎
འཁོར་འདས་ཆོས་སྐུའི་རྒྱན་དུ་ཤར་༎
ཡེ་ཤེས་རོལ་བའི་འཁོར་ཉིད་དོ་༎
བསྟན་པ་བྱང་ཆུབ་སྙིང་པོ་ནི་༎
ཆོས་རྣམས་ཐམས་ཅད་སེམས་ཉིད་འོད་དུ་འབར་༎
སྟོང་པའི་ཀླཽང་ནས་རིག་པའི་འོད་ཟེར་ཤར་༎
སེམས་ཉིད་ཀློང་ནས་རིག་པའི་འོད་ཟེར་འཕྲོས་༎
དབང་པོའི་ཀློང་ནས་དངོས་མེད་རོལ་བ་ཤར་༎
ཀུན་ཏུ་བཟང་པོ་ཕྱོགས་མེད་ཉི་མར་བདལ་༎
ཐམས་ཅད་མ་བཅོས་ཡེ་ཤེས་སྙིང་པོ་འབར་༎
རྒྱུ་རྐྱེན་མེད་པས་ཡེ་ཤེས་དབྱིངས་སུ་གྲོལ་༎
དངོས་པོ་མེད་ལས་འཁོར་འདས་སྙིང་པོར་ཤར་༎
རྣམ་པར་དག་པས་གོས་མེད་སྣ་ཚོགས་གསལ་༎
ཀུན་ཏུ་བཟང་པོ་ཆོས་ཀྱི་དབྱིངས་ན་འཕྱོ་༎
ཐམས་ཅད་ཡེ་ཤེས་ཆེན་པོར་ལྷུན་གྱིས་རྫོགས་༎
བརྗོད་ལས་འདས་པས་སྒྲ་རྣམས་སྣ་ཚོགས་སྒྲོགས་༎
ཕྱིན་པ་མེད་པར་འཁོར་འདས་ཐམས་ཅད་ཁྱབ་༎
བལྟས་པ་མེད་པ་འགག་མེད་སྣ་ཚོགས་གསལ་༎
བཅོམ་ལྡན་རྡོ་རྗེ་ཐུགས་རྗེ་ཆེན་པོའི་ངང་༌༎
རང་སེམས་སྟོང་པའི་ངང་ཉིད་ལས་༎
ཐུགས་རྗེ་གསལ་བའི་འོད་ཟེར་འཕྲོ་༎
མ་སྦྱངས་རྣམ་དག་གྲོལ་བ་ཡོངས་༎
ཡེ་ཤེས་རོལ་པའི་རྒྱན་དུ་ཤར་༎
མ་བཀོད་རང་གསལ་མཆོག་གི་འོད་༎
ཡེ་ཤེས་འབར་བ་འོད་པོ་ཆེ་༎
སྒྲིབ་མེད་རང་གསལ་ཕྱོགས་དང་བྲལ་༎
ཡེ་ཤེས་འོད་ཟེར་འབར་བ་འཕྲོ་༎
སྤྲོས་མེད་ཡེ་ཤེས་གསལ་བའི་ལམ་༎
སྙིང་པོ་འགག་མེད་རང་འབར་ཡང་༌༎
སྤྲོས་མེད་ཡེ་ཤེས་ཐུགས་རྗེའི་ཟེར་༎
ཆོས་ཀྱི་ཀློང་ཆེན་འབར་བ་ཆེ་༎
འབྱུང་གསལ་ཡེ་ཤེས་འོད་ཟེར་འཕྲོ་༎
སྣང་གསལ་འབར་བའི་འོད་པོ་ཆེ་༎
བྱང་ཆུབ་སེམས་ཉིད་དངོས་དང་བྲལ་༎
ཡེ་ཤེས་གསལ་བའི་གདངས་དང་བྲལ་༎
འོད་གསལ་བཀྲག་མདངས་ཕྱོགས་དང་བྲལ་༎
རྩ་ལྔ་ཁ་དོག་དབྱིབས་དང་བྲལ་༎
འབྲུ་ལྔ་འབར་བའི་འོད་དང་བྲལ་༎
རྩ་བྲལ་སྟོང་༄༅༎
སངས་དངོས་དང་བྲལ་༎
ཐམས་ཅད་འགྱུར་མེད་ཆོས་ཉིད་བཀྲག་། ཡེ་ཤེས་རིན་པོ་ཆེ་འབར་བ་ལས་།
གླེང་གཞི་བསྟན་པའི་ལེའུ་སྟེ་གཉིས་པའོ་༎།
། བཅོམ་ལྡན་རྡོ་རྗེ་ཀུན་བཟང་གི་། གཉིས་པ་གླེང་སླང་བསྟན་པ་ཡང་༌༎
གཉིས་མེད་རང་གསལ་ཡེ་ཤེས་ཡབ་༎
ཀུན་གཞི་ཕྱོགས་མེད་སྟོང་ཉིད་ཡུམ་༎
སྣ་ཚོགས་འགྱུར་མེད་རིག་པའི་སྲས་༎
ཕྱོགས་མེད་རང་གསལ་ཐུགས་རྗེའི་ངང་༌༎
འོད་གསལ་བཀྲག་ལས་བྱང་ཆུབ་སེམས་༎
སྙིང་ཉིད་ངང་ལ་ཆགས་བྲལ་མདངས་༎
སྣང་སྟོང་རྩ་ལ་རིག་པ་ཤར་༎
བྱང་ཆུབ་སེམས་ཉིད་འཁྲུལ་བའི་རྒྱུ་༎
སྒྲིབ་མེད་འོད་གསལ་འཁྲུལ་བའི་རྐྱེན་༎
སྟོང་ཉིད་ངང་ལས་ཡེ་ཤེས་འབར་༎
ཤེས་རབ་བཀྲག་ལས་རིག་པ་ཤར་༎
དང་པོ་འོད་གསལ་ལས་བབས་སོ་༎
ཡེ་ཤེས་འབར་བ་འོད་པོ་ཆེ་༎
སྤྲོས་མེད་རྩ་ལྔ་ནང་ན་ཡང་༌༎
དངོས་མེད་རིག་པ་ཡེ་ཤེས་འགྱུས་༎
ཡེ་ཤེས་རིག་པའི་བཀྲག་ནི་དངས་མ་ལྔ་རུ་ཤར་༎
ཡེ་ཤེས་རིག་པའི་དངས་མ་མཆོང་གི་ཀ་བར་འབར་༎
ཡེ་ཤེས་རིག་པའི་འཁོར་ལོ་བདུན་བདུན་འབར་༎
ཡེ་ཤེས་རིག་པའི་དངས་མ་དབང་པོ་ལྔ་རུ་ཤར་༎
ཡེ་ཤེས་རིག་པའི་བཅུད་ཤ་ཁྲག་རུས་པར་སྨིན་༎
དེ་རྣམས་འཁྲུལ་བའི་རྒྱུ་ཉིད་དོ་༎
དངོས་མེད་ཡེ་ཤེས་བདེ་ཆེན་འབྱིན་༎
ཡེ་ཤེས་རིག་པ་རྩལ་ཤར་བས་༎
འཁོར་ལོ་བདུན་ནས་ཐིག་ལེ་འཛིན་༎
རྡོ་རྗེའི་ལམ་ནས་བདེ་བར་འབར་༎
ལྷ་ཡི་གཤེད་དུ་དྲི་མ་མེད་༎
པདྨའི་དབྱིངས་ནས་བདེ་བར་འབར་༎
ལྷ་ཡི་ཤེད་གྲོགས་ཆགས་དང་བྲལ་༎
ཤ་དང་རུས་པའི་སྟོབས་བསྐྱེད་བྱང་ཆུབ་སེམས་༎
རྩ་དང་རླུང་རྒྱུས་བཀྲག་རྣམས་རཀྟའོ་༎
རྫོགས་ནས་སྡུག་བསྔལ་འཁོར་བར་སྤྱོད་༎
དེ་རྣམས་ཇི་ལྟར་བཤད་གྱུར་ཀྱང་༌༎
དང་པོ་བྱང་ཆུབ་སེམས་ལས་བྱུང་༌༎
བར་དུ་རང་གསལ་ཡེ་ཤེས་བཀྲག་ལས་ཤར་༎
ཐ་མར་རང་བྱུང་ཡེ་ཤེས་རིག་པས་བྱས་༎
སེམས་ཉིད་དངོས་པོ་མ་གྲུབ་ཤེས་ཤིང་རྟོགས་པས་བྱ་རུ་མེད་༎
མ་རིག་ལུས་ཀྱི་རླུང་སྟེ་དངས་མ་ལྔ་ནས་ཤར་༎
གསལ་བྱེད་རྩ་ལྔ་ནས་ཤར་ནས་སྒོ་ལྔ་གངས་ལ་སྤྱོད་༎
སེམས་ཉིད་ཡེ་ཤེས་རླུང་སྟེ་ཡེ་ཤེས་རྩ་ལྔར་ཤར་༎
སེམས་ཉིད་གདངས་གསལ་ཤར་བ་སྟེ་༎
གསལ་དང་འགྲིབ་དང་ཕྱོགས་རིས་མེད་༎
ལས་རླུང་རིག་པས་སྡུག་བསྔལ་ཅི་སྤྱད་ཀྱང་༌༎
ངོ་བོ་ཡེ་ཤེས་ཟེར་ལ་འཕེལ་འགྲིབ་གོས་པ་མེད་༎
ཐམས་ཅད་ཡེ་ཤེས་རྒྱལ་བ་ཆོས་ཀྱི་སྐུ་༎
ཡེ་ཤེས་རིན་པོ་ཆེ་འབར་བ་ལས་༎
འཁྲུལ་གཞི་བསྟན་པའི་ལེའུ་སྟེ་གསུམ་པའོ་༎  ༎ དེ་ནས་བདེ་བར་གཤེགས་པ་ཐམས་ཅད་ཀྱི་༎
ཡོངས་སུ་ཤེས་པར་བྱ་བ་དངོས་པོ་རྒྱུད་ཀྱི་དོན་༎
དང་པོ་ཆོས་རྣམས་ཐམས་ཅད་གཏན་ལ་དབབ་༎
ཐུབ་བདག་སྟོན་པས་ཕྱི་ཡི་སྒྲོས་ཐག་བཅད་༎
སྒྲ་རྣམས་སྟོང་སངས་ཆེན་པོར་སྒྲོགས་༎
དངོས་མེད་ཨར་སྒྲོགས་ལྷ་ཡི་ཐུབ་པའོ་༎
སྐྱོན་མེད་སྐུ་མདོག་དཀར་པོ་ལ་༎
གཡས་པ་གཅོད་པའི་སྤུ་གྲི་༄༅༎
ཨོམ་དུ་འབར་༎
གཡོན་པ་སྟོངས་སངས་པི་ཝང་ཨ་རུ་འབར་༎
སྤྲོས་པ་མེད་པས་འཁོར་ལོ་གཏན་ལ་བཞུགས་༎
དགའ་ལྡན་སྐྱོན་མེད་མི་ཡི་ཐུབ་པ་ནི་༎
ཐུགས་རྗེ་ཆགས་པས་སྐུ་མདོག་དམར་པོ་འབར་༎
རོ་མཆོག་བདུད་རྩིར་འབྱུང་བས་གཡས་པ་ཨམ་དམར་ཅན་༎
གོས་མེད་སྐྱོན་བྲལ་གཡོན་པ་བུམ་པ་ཅན་༎
ཆགས་མེད་སྐྱོན་དང་བྲལ་བས་པདྨའི་གདན་ལ་བཞུགས་༎
འབྱེད་མེད་རང་བྱུང་བྱོལ་སོང་ཐུབ་པ་ནི་༎
འགྱུར་མེད་སྐུ་མདོག་སྨུག་ནག་ལ་༎
གཡས་ན་ཧ་ལྗང་ཉིད་ན་གནས་༎
རིག་སྣ་ཚོགས་གོས་མེད་སྒྲོན་མེ་བསྣམས་༎
སྲ་བརྟན་རྡོ་རྗེ་རྒྱ་གྲམ་གདན་ལ་བཞུགས་༎
འཕྲུལ་ལྡན་རང་སྣང་ཡི་དགས་ཐུབ་པ་ནི་༎
འབྱུང་གསལ་སྐུ་མདོག་སེར་ནག་གཡས་པ་ཧུ~མ་སྔོན་བསྣམས་༎
དྲི་མེད་རྣམ་དག་གཡོན་པ་ཞལ་ཟས་བསྣམས་༎
རང་བྱུང་ལྷུན་གྲུབ་རིན་ཆེན་གདན་ལ་བཞུགས་༎
ཞི་བྱེད་རང་ཤར་གོས་མེད་སྐུ་མདོག་མཐིང་ནག་གཡས་པ་རྡོ་རྗེ་འཕྱར་༎
བདེ་སྡུག་རང་གྲོལ་གཡོན་པ་མེ་ལོང་འཕྱར་༎
འགྱུར་མེད་པདྨའི་གདན་ལ་བཞུགས་༎
འཁོར་བ་རྣམ་དག་སངས་རྒྱས་ཞིང་༌༎
ཐམས་ཅད་ཡེ་ཤེས་སྣང་བར་ཤར་༎
རྒྱལ་བ་རིགས་ལྔ་ནང་གི་དབང་པོ་གསལ་༎
ཡེ་ཤེས་གདང་གསལ་རྡོ་རྗེ་འབར་༎
རིག་པའི་ལམ་བྱུང་སེམས་དཔའ་ཉིད་༎
ཆོས་སྐུ་འོད་ཡིན་འགྱུར་བ་མེད་༎
ཡེ་ཤེས་གདངས་ཡིན་རྣམ་པར་སྣང་༌༎
རིག་པའི་བཀྲག་ཡིན་སྣ་ཚོགས་མཛད་༎
ཆོས་སྐུའི་གདངས་ཡིན་སྤྲོས་པ་མེད་༎
ཡེ་ཤེས་འོད་ཡིན་རིན་པོ་ཆེ་༎
རིག་པའི་ཡུལ་ཡིན་འབྱུང་ལྡན་ཉིད་༎
ཆོས་སྐུའི་རྩལ་ཡིན་ལྷུན་གྱིས་གྲུབ་༎
ཡེ་ཤེས་བཀྲག་ཡིན་སྣང་བ་ཡིན་༎
རིག་པའི་འགྲོས་ཡིན་མཐའ་ཡས་ཉིད་༎
ཆོས་སྐུ་སྣང་བ་ཆགས་དང་བྲལ་༎
ཡེ་ཤེས་སྣང་བ་དོན་ཡོད་ཉིད་༎
རིག་པའི་མདངས་ཡིན་གྲུབ་པ་ཉིད་༎
ཆོས་སྐུའི་ངོ་བོ་སྲ་བརྟན་དཔལ་༎
མ་སྤངས་དག་པའི་སངས་རྒྱས་ཞིང་༌༎
ཡེ་ཤེས་གདངས་ཀྱི་གཉིས་མེད་སངས་རྒྱས་པ་༎
ཡེ་ཤེས་ལྔར་གསལ་སྐུ་མདོག་མཐིང་ཁ་ལ་༎
ཨ་དཀར་ལབ་ཆུང་རྡོ་རྗེ་ཤམ་བུ་ཅན་༎
གཡས་པའི་མེ་ལོང་གཡོན་པ་ཨ་ཞགས་འཕེན་༎
ལྷུན་གྲུབ་རིན་ཆེན་གདན་ལ་བཞུགས་༎
སྟོངས་སངས་ཡེ་ཤེས་སྐུ་ཉིད་ནི་༎
གོས་མེད་སྐྱོན་བྲལ་སྐུ་མདོག་དཀར་པོ་ལ་༎
ཨོམ་དམར་ལབ་ཆུང་འཁོར་ལོ་ཤམ་བུ་ཅན་༎
གཡས་པ་དྲིལ་བུ་གཡོན་པ་ཨ་ཞགས་འཕེན་༎
ལྷུན་གྲུབ་རིན་ཆེན་གདན་ལ་བཞུགས་༎
སྟོངས་སངས་ཡེ་ཤེས་སྐུ་ཉིད་ནི་༎
གོས་མེད་སྐྱོན་བྲལ་སྐུ་མདོག་དཀར་པོ་ལ་༎
ཨོམ་དམར་ལབ་ཆུང་འཁོར་ལོ་ཤམ་བུ་ཅན་༎
གཡས་པ་དྲིལ་བུ་གཡོན་པ་ཨ་ཞངས་རྐྱོང་༌༎
ལྷུན་གྲུབ་ཡེ་ཤེས་འབར་བའི་སྐུ་༎
ཡོན་ཏན་རྒྱས་པ་སྐུ་མདོག་སེར་པོ་ལ་༎
ཧུ~མ་སྔོན་ལབ་ཆུང་རིན་ཆེན་ཤམ་བུ་ཅན་༎
གཡས་པ་ཡིད་བཞིན་གཡོན་པ་ཧུ~མ་སྔོན་ཅན་༎
ཆགས་མེད་རྣམ་དག་ཡེ་ཤེས་སྐུས་༎
སྤྲོས་བྲལ་སྐུ་མདོག་དམར་པོ་ལ་༎
ཨོམ་༄༅༎
སེར་ལབ་ཆུང་པདྨའི་ཤམ་བུ་ཅན་༎
གཡས་པ་བུམ་པ་གཡོན་པ་པདྨ་འཕྱར་༎
སྒྲིབ་མེད་ཡེ་ཤེས་ཁྱབ་བརྡལ་སྐུས་༎
ཉེས་སྐྱོན་རྣམ་དག་སྐུ་མདོག་ལྗང་༌༎
ཨ་དཀར་ལབ་ཆུང་རྒྱ་གྲམ་ཤམ་བུ་ཅན་༎
གཡས་རལ་གཡོན་པ་འཕྲུལ་ཞགས་རྐྱོང་༌༎
ཡེ་ཤེས་སྐུ་ལྔ་རང་འབར་བའོ་༎
དེ་ནས་གཉིས་མེད་བདེ་གཤེགས་ཀྱིས་༎
དངོས་པོ་མེད་པས་ཀུན་གྱི་དངོས་གཞིར་ཤར་༎
འགྱུར་བ་མེད་པས་ཀུན་གྱི་རྟེན་དུ་གནས་༎
གདོད་ནས་རང་བྱུང་ཀུན་གྱི་ངོ་བོར་འབར་།
ཁ་དོག་འབར་བ་ཁ་དོག་མེད་པས་ཀུན་གྱི་སྣང་བ་ཤར་༎
ཕྱོགས་རིགས་མེད་པས་ཀུན་གྱི་དབྱིངས་སུ་གྱུར་༎
སྤྲོས་པ་མེད་པས་ཀུན་གྱི་བདེ་བར་ཤར་༎
བྱས་པ་མེད་པས་ཡེ་རྫོགས་ལྷུན་གྱིས་གྲུབ་༎
བགྲོད་པ་མེད་པ་ཡེ་ཤེས་དབྱིངས་སུ་ཕྱིན་༎
དབང་པོ་ལྔ་ཡི་རང་བཞིན་ནི་༎
དུག་ལྔ་འཆར་བས་རིགས་དྲུག་སྒོ་༎
རིག་པ་འཆར་བས་ཡེ་ཤེས་ལ་༎
སྣ་ཚོགས་འབྱུང་བས་ཡེ་ཤེས་ཡུལ་༎
དངོས་མེད་སྣང་བ་ཆོས་སྐུ་གསལ་༎
ང་བདག་འབྱེད་པ་འབྲུ་ལྔའི་འོད་༎
སྣ་ཚོགས་གསལ་བ་འོད་ཟེར་བཀྲག་། དུག་ལྔ་འབྱུང་བ་དྭངས་མ་ལྔ་༎
སྐྱིད་སྡུག་འབྱུང་བ་རྩ་བྲན་བཅུ་༎
སྐྱེ་ཤི་འབྱུང་བ་རྩ་ལྔ་བླངས་༎
ཆོས་ཉིད་འབྱུང་ལྔ་འོད་གསལ་ཉིད་༎
ཆོས་སྐུ་འབྱུང་ལྔ་ཡེ་ཤེས་ལ་༎
ཡེ་ཤེས་འབྱུང་ལྔ་རྩ་ལྔ་ཉིད་༎
རིག་པ་འབྱུང་ལྔ་འབྲུ་ལྔ་འབར་༎
སྣང་བའི་འབྱུང་ལྔ་སྐུ་ལྔ་ཉིད་༎
ཕུང་པོ་འབྱུང་ལྔ་དྭངས་མ་ལྔ་༎
བདེ་བའི་འབྱུང་ལྔ་ལུ་ཏི་འོད་༎
སྡུག་བསྔལ་འབྱུང་ལྔ་ཕུང་པོ་ལྔ་༎
སྒྱུ་མ་འབྱུང་ལྔ་ཕྱི་ཡི་ཡུལ་༎
ལྟ་བའི་འབྱུང་ལྔ་ཡེ་ཤེས་ལྔ་༎
སྒོམ་པ་འབྱུང་བའི་སྐུ་ལྔ་ཉིད་༎
སྤྱོད་པའི་འབྱུང་ལྔ་རིགས་ལྔ་ཉིད་༎
ལམ་གྱི་འབྱུང་ལྔ་རིགས་འཛིན་ལྔ་༎
རྟགས་ཀྱི་འབྱུང་ལྔ་ཕྱག་མཚན་ལྔ་༎
ཚོན་གྱི་འབྱུང་ལྔ་གཞལ་ལྔ་ཉིད་༎
འབྲས་བུ་འབྱུང་ལྔ་ལྷུན་གྲུབ་སྐུ་༎
ཡེ་ཤེས་རིན་པོ་ཆེ་རང་འབར་བ་ལས་༎
ཆོས་ཐམས་ཅད་བརྡར་བསྟན་པའི་ལེའུ་སྟེ་བཞི་པའོ
༎ ༎ དེ་ནས་དེ་བཞིན་གཤེགས་པ་ཐམས་ཅད
ཀྱིས་ཡེ་ཤེས་ཐམས་ཅད་རང་ཤར་བ་འདི་བརྗོད
དོ་༎ ཆོས་ཐམས་ཅད་མི་འགྱུར་བའི་ཡེ་ཤེས་སོ་༎
ལྟ་བ་མི་འགྱུར་ཡེ་ཤེས་ཟང་ཐལ་ལོ་༎
སྒོམ་པ་མི་འགྱུར་མ་བཅོས་ཀུན་གཞིའི་ཀློང་༌༎
སྤྱོད་པ་མི་འགྱུར་རིག་པའི་རང་འགྲོས་སོ་༎
ཆོས་རྣམས་མ་བྱས་རང་བྱུང་ལ་༎
སེམས་ཉིད་མ་བཅོས་ཀུན་གཞི་དངོས་གཞིར་ཤར་༎
རིག་པ་མ་བྱས་དངོས་པོ་མེད་པར་འབྱུང་༌༎
སྒོ་ལྔ་མ་བྱས་ཡེ་ཤེས་རང་འོད་འབར་༎
སྣང་བ་མ་བྱས་ཆོས་སྐུར་རང་འོད་འབར་༎
རྩ་གནད་མ་བྱས་བདེ་གསལ་འོད་དུ་འབར་༎
ཕུང་པོ་མ་བྱས་རིག་པའི་རང་འོད་འབར་༎
བྱང་ཆུབ་སེམས་ཉིད་རང་གྲོལ་ཏེ་༎
ཐོག་མཐའ་མེད་ནས་རང་གྲོལ་འབར་༎
དངོས་དང་བྲལ་བས་རང་གྲོལ་འབར་༎
སྣང་བ་ཡོད་ཏུ་གྲོལ་༎
རིག་པ་རང་བྱུང་ཆེན་པོར་གྲོལ་༎
སེམས་ཉིད་རྒྱུ་རྐྱེན་མེད་པར་གྲོལ་༎
ཆོས་ཉིད་སྟོང་པར་ཡེ་ཤེས་ཤར་༎
རིག་པ་སྟོང་༄༅༎
པ་སྒོ་ལྔར་ཤར་༎
སེམས་ཉིད་འགྱུར་མེད་ཡེ་ཤེས་རྒྱུན་མི་འཆད་༎
ཡེ་ཤེས་འགྱུར་མེད་རིག་པ་རྒྱུན་མི་འཆད་༎
རིག་པ་འགྱུར་མེད་སྣང་བ་རྒྱུན་མི་འཆད་༎
སེམས་ཉིད་མི་གནང་རང་བྱུང་རིག་པ་ཉིད་༎
རིག་པ་མི་སྣང་རང་བྱུང་ཤེས་རབ་ཉིད་༎
མ་རིག་མི་སྣང་འབྱུང་བ་དུག་ལྔ་ཉིད་༎
ཡེ་ཤེས་སྣང་བས་སྤྱད་དང་གསལ་བས་གོས་པ་མེད་༎
རིག་པ་སྣ་ཚོགས་སྤྱད་དང་དངོས་པོ་གོས་པ་མེད་༎
བདེ་བར་གཤེགས་པས་རང་ཤར་འདི་བརྗོད་པས་༎
མཆོག་གི་འོད་གསལ་མཚོན་པའི་བྲི་ཐབས་ནི་༎
རས་སམ་གྲོ་ག་འདོམ་གང་གྲུ་བཞི་ལ་༎
ཆ་ལྔར་བགོས་ལ་ལྔ་པོ་ལྔ་ལྔ་བགོ་།
དེ་ཡང་ལྔ་ལྔར་ཕྱེ་བས་བརྒྱ་དང་ལྔ་བཅུའོ
༎ ཚོན་ནི་མཐིང་ཁ་དཀར་པོ་སེར་ལེ་བརྒན་༎
མཐིང་གི་མཐིང་ཁ་ལ་སོགས་པ་༎
ཚོན་རྣམས་རྗེས་ཤིང་མཛེས་ཚོན་གཏང་༌༎
རི་མོ་པདྨ་ལྔ་རུ་བྲི་༎
པདྨ་ཐམས་ཅད་ཉིས་འགྱུར་བྲི་༎
ཆོས་ཀྱི་དབྱིངས་ཀྱི་ཕོ་བྲང་ངོ་༌༎
སྙིང་པོ་ཆོས་ཉིད་ཐིག་ལེ་བརྒྱ་༎
འོད་གསལ་དབྱིངས་ཀྱི་ལྟེ་བ་ལ་༎
རང་བྱུང་སེམས་དཔའི་སྐུ་ཉིད་ནི་༎
སྐུ་མདོག་མཐིང་ཁ་རིན་ཆེན་ལབ་ཆུང་ཅན་༎
རྡོ་རྗེ་ཤམ་བུར་ཡན་ལག་པདྨར་འབར་༎
དབུ་རྒྱན་སྙན་ཆེན་སྙན་ཆས་འཁོར་ལོ་འབར་༎
ཕྱག་གཡས་རྡོ་རྗེ་གཡོན་པ་མེ་ལོང་འཕྱར་༎
འོད་གསལ་ནང་སྒོ་བཅུ་དྲུག་ལ་༎
ཐུབ་དྲུག་ཡེ་ཤེས་ལྔ་རྣམས་བྲི་༎
དེ་ཡི་ཕྱི་མའི་འོད་སྐོར་ལ་༎
ཞི་ཁྲོ་གཉིས་ཀྱི་ལྷ་ཚོགས་བྲི་༎
དེ་ཡི་ཕྱི་མའི་འོད་སྐོར་ལ་༎
གཅན་གཟན་གདུག་པའི་གཟུགས་བརྙན་བྲི་༎
དེ་ཡི་ཕྱི་ཡི་འོད་སྐོར་ལ་༎
འོད་ཟེར་བྱེ་བ་ཕྲག་བརྒྱ་བྲི་༎
སྐུ་རྣམས་ཐམས་ཅད་ཚོན་གང་བ་༎
པདྨའི་གྲུ་ཆད་དག་ལའོ་༎
སངས་རྒྱས་བཅུ་དྲུག་ཡེ་ཤེས་མདངས་གསལ་རྟགས་༎
བཞི་བཅུ་རྩ་གཉིས་ཆོས་ཉིད་སྟོང་པའི་རྟགས་༎
ལྔ་བཅུ་རྩ་བརྒྱད་ཡེ་ཤེས་རང་ཤར་རྟགས་༎
གཅན་གཟན་གདུག་པ་ཆོས་ཉིད་རྩལ་ཤར་རྟགས་༎
འོད་ཟེར་རྣམས་ནི་རིག་པ་འདུ་འཕྲོའི་རྟགས་༎
དེ་ལས་རིག་པ་ཡེ་ཤེས་འོད་༎
ཡེ་ཤེས་རྩ་ལྔ་གནས་ལུགས་ནི་༎
སེམས་དཔའི་དབུ་ཡི་སྟེང་ན་ཡང་༌༎
འོད་ལྔ་དྲང་ལ་ཐར་པར་བཤད་༎
ཨ་དཀར་རྩ་གཅིག་རྩ་ལྔ་ནང་ན་གསལ་༎
རྩ་ལྔ་རྩེ་མོ་ཐིག་ལེ་ལྔ་རུ་འབར་༎
ཐིག་ལེ་དབྱིངས་སུ་ཡེ་ཤེས་འབྲུ་ལྔ་གསལ་༎
འབྲུ་ལྔའི་འོད་ལས་གྱེན་ལ་རྩ་བྲན་བཅུ་༎
རྩ་བྲན་ནང་ན་ཨ་དང་ཧུ~མ་གིས་གང་༌༎
ཐིག་ལེ་འོད་ལས་དྭངས་མ་ལྔ་རུ་འབར་༎
དྭངས་མའི་གཡས་ན་དོན་སྙིང་ལྔ་ཡི་རྩ་༎
དོན་སྙིང་རྩ་ལ་སྐྱེད་བྱེད་རྩ་ལྔར་ཤར་༎
དྭངས་མའི་གཡོན་ནས་སྟོབས་ཀྱི་རྩ་ལྔར་ཤར་༎
དྭངས་མའི་ཕྱི་རུ་ཨ་བ་དྷུ་ཏི་ཤར་༎
དྷུ་ཏིའི་རྩ་ལ་འཁོར་ལོ་བདུན་༎
དྭངས་མའི་ཕྱོགས་བཞི་རྩ་ཆེན་བཞི་༎
དོན་སྙིང་ལྔ་ཡི་རྩ་ནི་རྒྱུ་༎
མཆིན་པའི་རྩ་ལ་ཚ་བ་སྐྱེ་༎
བཟང་དྲུག་ག་པུར་གམ་ཕྱེ་གཏང་༌༎
གདོན་དུ་སྲིད་པའི་མ་མོ་བཅོས་༎
རྒྱ་གར་སྲིད་པའི་ཕྱི་མདོས་ནི་༎
སྨན་གཏོར་མེ་མར་སྟོང་སྟོང་དགོད་༎
ཕྱི་ནང་༄༅༎
མཆོད་པ་རྒྱས་པར་བྱ་༎
མ་མོ་བཅུ་རྣམས་གྱེར་ལ་གཏང་༌༎
འབྲིང་དུ་དབང་ཕྱུག་ཟོར་མདོས་ནི་༎
སྨན་གཏོར་མེ་མར་ཉི་ཤུ་བརྒྱད་༎
ཕྱི་ནས་མཆོད་པ་རྒྱས་པར་བྱ་༎
དཔའ་བོ་བཅུ་རྣམས་གྱེར་ལ་གཏང་༌༎
ཐ་མ་དཔོན་གཡོག་གསུམ་པ་ནི་༎
སྨན་གཏོར་ལུགས་བྱ་གསུམ་གསུམ་དགོད་༎
ཕྱི་ནང་མཆོད་པ་རྒྱས་པར་བྱ་༎
ལྷ་མོ་བཅུ་རྣམས་གྱེར་ལ་གཏང་༌༎
གློ་བའི་རྩ་ནི་སྟོང་ལ་རྒྱལ་༎
དབུགས་ཁ་རྒོད་ལ་རོ་སྟོད་བརྒྱངས་༎
བཟང་དྲུག་སྤྲང་རྒོད་ལ་སོགས་གཏང་༌༎
གདོན་དུ་སྲིད་པའི་བདུད་བཅོས་ཏེ་༎
གཏོར་མ་ཉི་ཤུ་རྩ་ལྔ་གཏང་༌༎
དཔའ་བོ་བཅུ་རྣམས་གྱེར་ལ་གཏང་༌༎
སྙིང་གི་རྩ་ནི་དྲག་ལ་མྱུར་༎
མིག་རྩ་དྲུང་ལ་ཤེས་པ་འཕྱོ་༎
རོ་སྟོད་ཟེར་ལ་ཡན་ལག་གྱོང་༌༎
ལུག་ཤ་ཆང་དང་མེ་རྩ་གདབ་༎
འབྲས་བུ་གསུམ་གྱི་སྨན་མར་གཏང་༌༎
བཙན་དང་རྒྱལ་པོ་གདོན་བཅོས་ཏེ་༎
གཏོར་མ་མར་མེ་ཉི་ཤུ་ལྔ་༎
དཔའ་བོ་བཅུ་རྣམས་གྱེར་ལ་གཏང་༌༎
མཆེར་པའི་རྩ་ནི་ཕྲ་ལ་གྲིམས་༎
ས་བདག་སྐྱེས་བུའི་ནད་ཡིན་ཏེ་༎
ཡན་ལག་སྐེ་འཇིང་ཆུ་སོར་འབབ་༎
ཆུ་གཏོར་ཚྭ་ཚྭ་མེ་མར་གཏང་༌༎
དཔའ་བོ་བཅུ་རྣམས་གྱེར་ལ་གཏང་༌༎
རྩ་བ་ལྔ་ཡི་སྨན་མར་གཏང་༌༎
ཆུ་གཏོར་དཀར་གཏོར་སྟོང་སྟོང་ནི་༎
ཟླ་གསུམ་བར་ཆད་མེད་པར་གཏང་༌༎
ལྷ་མོ་བཅུ་རྣམས་གྱེར་ལ་གཏང་༌༎
དམ་རྫས་དུག་སྣ་དྲི་ཆུ་ལ་༎
སྦྱིན་སྲེག་མཆོད་པ་རྒྱས་པར་བྱ་༎
མཁལ་མའི་རྩ་ནི་སྟོང་ལ་ལྷོད་༎
ཕོ་མཆིན་འཁོར་ཞིང་གསུས་པ་དགངས་༎
ཆང་དང་ལུག་ཤ་ལོ་མར་གཏང་༌༎
གདོན་དུ་མཚོ་སྨན་རྒྱལ་མོ་བཅོས་༎
གཏོར་མ་ཆུ་གཏོར་མར་མེ་བཏང་༌༎
ལྷ་མོ་བཅུ་རྣམས་གྱེར་ལ་གཏང་༌༎
གློ་བུར་རོ་སྟོད་རྒྱངས་པ་དང་༌།
ཁ་ནས་བ་བཅོལ་སྨྲ་བ་ནི་༎
གདོན་དུ་སྲིད་པའི་དཀོར་བདག་བཅོས་༎
ལུག་ཤ་ཆང་དང་བསྐུ་མཉེ་བྱ་༎
ཚྭ་ཚྭ་ཆུ་གཏོར་མར་མེ་གཏང་༌༎
མདོ་དང་སྙིང་པོ་རྒྱུན་མི་གཅད་༎
ཕྱི་ནང་མཆོད་པ་རྒྱས་པར་བྱ་༎
ཡང་དག་བསྒྲུབ་པའི་ཞལ་རྣམས་དབྱེ་༎
ཡེ་ཤེས་རིན་པོ་ཆེ་འབར་བ་ལས་༎
ཆོས་རྣམས་ཐམས་ཅད་རང་ཤུགས་ཀྱིས་སྤྱོད་པ་བསྟན
པའི་ལེའུ་སྟེ་ལྔ་པའོ་༎ ༎ དེ་ནས་བདེ
བར་གཤེགས་པ་ཡིས་༎
ཡི་གེ་རང་འབར་བ་བརྗོད་དོ་༎
ལུས་རྣམས་སྟོངས་བཞིའི་ལུས་།
ཁོག་པ་སྟོང་པ་ཨ་ཡིས་གང་༌༎
སྤྱི་གཙུག་ཨ་རུ་ན་ར་ར་༎
གཞི་མ་མཐིང་ཁ་ཨ་ཡིས་གང་༌༎
སྤྲུལ་སྐུ་བསྒོམས་པ་ཇི་བཞིན་ནོ་༎
སྡུག་བསྔལ་བྲལ་ཏེ་བདེ་བའི་སྐུ་༎
གསེར་གྱི་རྡོ་རྗེ་འབར་བ་ལ་༎
ཧུ~མ་སྔོན་འབར་བས་ར་གསེབ་གཏམས་༎
ཡིད་བཞིན་ནོར་བུ་འབར་བ་ལས་༎
ཨོམ་དམར་གདངས་པ་འབར་བའོ་༎
ཡེ་ཤེས་པདྨ་འབར་བ་ལ་༎
ཨམ་གར་གདངས་པ་ཤིན་ཏུ་གསལ་༎
ཞེ་སྡང་གཏི་མུག་འདོད་ཆགས་བྲལ་༎
ཡེ་ཤེས་རིན་པོ་ཆེ་འབར་བ་ལས་།
ཡི་གེ་འབར་བའི་ལེའུ་སྟེ་དྲུག་པའོ་༎ ༎
དེ་ནས་བདེ་བར་གཤེགས་པ་ཐམས་ཅད་ཡང་དག
པ་འདི་བརྗོད་དོ་༎
རང་བྱུང་སེམས་༄༅༎
དཔའ་ལྟ་བ་ཡིན་༎
བྱང་ཆུབ་སེམས་ཀྱི་རང་བཞིན་ནོ་༎
དངོས་པོ་མེད་པ་ཀུན་གྱི་དངོས་༎
རང་བྱུང་ཤར་བ་ཀུན་གྱི་གཞི་༎
རྒྱུ་རྐྱེན་མེད་པས་ཀུན་གྱི་སྲོག་། ཐོག་མཐའ་མེད་པས་ཀུན་གྱི་སྐྱབས་༎
མཆོག་གི་འོད་གསལ་འབར་བ་ཡང་༌།
ཁ་དོག་མེད་པར་སྣང་བ་ཤར་༎
དངོས་པོ་མེད་པས་གསལ་བར་ཤར་༎
བྲིས་པ་མེད་པས་ཀུན་གྱིས་གདངས་༎
རྫས་སུ་མ་གྲུབ་ཡེ་ཤེས་འོད་༎
ཡེ་ཤེས་རྩ་ལྔ་རང་བཞིན་དང་༌༎
སྤྲོས་པ་མེད་པས་སྟོང་པ་དང་༌༎
ཕྱོགས་རིས་མེད་པས་གདངས་ལ་སངས་༎
རང་བཞིན་མེད་པས་དྭངས་ལ་སྟོང་༌༎
བྱས་པ་མེད་པས་ཡེ་ཤེས་ལམ་༎
དཔའ་བོ་འབྲུ་ལྔ་རང་བཞིན་དང་༌༎
དངོས་པོ་མེད་པས་ཤེས་རབ་འཆར་༎
བྲིས་པ་མེད་པས་སྣ་ཚོགས་འཆར་༎
རང་བཞིན་མེད་པས་སྣ་ཚོགས་གསལ་༎
ཡེ་ཤེས་ཡིན་པས་གོས་པ་མེད་༎
ལྟ་བ་ནམ་མཁའ་འདྲ་སྟེ་འགྱུར་བ་མེད་༎
སྒོམ་པ་ཉི་ཟླ་འདྲ་སྟེ་གསལ་འགྲིབ་མེད་༎
སྤྱོད་པ་སེར་བུ་འདྲ་སྟེ་ངོས་གཟུང་མེད་༎
སེམས་ཉིད་བར་སྣང་འདྲ་སྟེ་ཕྱོགས་རིས་མེད་༎
འོད་གསལ་ཉི་མ་འདྲ་སྟེ་གསལ་ལ་གདང་༌༎
རྩ་ལྔ་ཉི་ཟེར་འདྲ་སྟེ་འཕེལ་འགྲིབ་མེད་༎
འབྲུ་ལྔ་ཆུ་གཟུགས་འདྲ་སྟེ་དངོས་པོ་མེད་༎
རིག་པ་སྨིག་སྒྱུ་འདྲ་སྟེ་རང་བཞིན་མེད་༎
སྒོ་ལྔ་འཁོར་འདས་རྒྱབ་གྱེས་པས་༎
དུག་ལྔ་གསད་པའི་ཐབས་ཆེན་ཡང་༌༎
ནམ་མཁའི་མཐོང་ནས་ཞེ་སྡང་སྦྲུལ་ནག་འཁྱུག་། ཤེས་རབ་ཡེ་ཤེས་གདངས་གསལ་མདའ་གཞུ་དགང་༌༎
ཆོས་ཀྱི་དབྱིངས་སུ་ཡེ་ཤེས་མདེ་རྩེ་གཏད་༎
གཉི་མེད་ཡེ་ཤེས་མདའ་ནི་འགྱུར་ནི་ཕྱོགས་བཅུར་འཕང་བར་བྱ་༎
བར་སྣང་མཁའ་ལ་གཏི་མུག་ཕག་རྒོད་འགྱུར་༎
སྟོང་སངས་ཡེ་ཤེས་ཆེན་པོ་མདའ་གཞུའི་བདག་། སྐྱེ་མེད་དབྱིངས་སུ་ཡེ་ཤེས་མདེ་རྩེ་བསྟད་༎
གཉིས་མེད་ཡེ་ཤེས་མདའ་ནི་འགྱུར་མེད་བརྡེག་།
ཡིད་བཞིན་སྒྲོམ་བུའི་ནང་ན་ཕྲག་དོག་སྤྲེའུ་རྩེ
༎ དངོས་མེད་རང་བྱུང་ཆེན་པོའི་མདའ་གཞུ་དགང་༌༎
རླུང་བསྒོམས་ནང་དུ་ཧུ~མ་གི་མདེ་རྩེ་གཏད་༎
བདེ་བ་ཡེ་ཤེས་རང་བྱུང་མདའ་འཕང་ངོ་༌༎
རྒྱ་མཚོའི་གཏིང་ནས་འདོད་ཆགས་ངང་མོ་འཕུར་༎
ཆགས་མེད་རང་གྲོལ་ཆེན་པོའི་མདའ་གཞུ་དགང་༌༎
པདྨ་དབྱིངས་ཀྱི་ཨམ་གི་མདེ་རྩེ་གཏད་༎
ཡེ་ཤེས་མདེ་རྩེ་མདའ་ནི་རང་གྲོལ་འཕང་༌༎
རི་རབ་རྩེ་ལ་ང་རྒྱལ་གླང་ཆེན་འཁུན་༎
སྤྲོས་མེད་ཡེ་ཤེས་ཆེན་པོའི་མདའ་གཞུ་དགང་༌༎
སྲ་བརྟན་རྒྱ་གྲམ་ལྟེ་བ་མདེ་རྩེ་གཏཽད་༎
སྟོང་པ་ཆེན་པོའི་ཀློང་དུ་མདའ་འཕང་ངོ་༌༎
ཆོས་སྐུ་འགྱུར་མེད་སྣང་བའི་རྒྱན་དུ་ཤར་༎
ཆོས་སྐུ་ཡེ་ཤེས་གཏིང་གསལ་འགྱུར་མེད་ཅིང་༌༎
དུས་གསུམ་སངས་རྒྱས་རྣམས་ཀྱིས་གཏན་ལ་འབེབས་པ་མེད་༎
ལས་ཅན་རིགས་འཛིན་རྣམས་ཀྱིས་དོན་ལ་མཐོང་བ་མེད་༎
མཁས་པ་དགེ་བཤེས་རྣམས་ཀྱིས་ཉམས་སུ་མྱོང་བ་མེད་༎
ཁམས་གསུམ་སེམས་ཅན་རྒྱུད་ལ་ལྷན་ནེ་ལྷག་གེ་གནས་༎
དཔེར་ན་ནམ་མཁའ་སྟོང་༄༅༎
པ་ཁོ་རང་ལས་༎
དངོས་པོ་ཁ་དོག་དབྱིབས་སུ་གྲུབ་པ་མེད་༎
སེམས་ཉིད་འགྱུར་མེད་ཡེ་ཤེས་ཆེན་པོ་ལ་༎
རྟོགས་ཤིན་མཐོང་དུ་ཁོ་རང་རང་ལས་མེད་༎
ཡེ་ཤེས་རིན་པོ་ཆེ་རང་འབར་བ་ལས་།
གདམས་པའི་ལེའུ་སྟེ་བདུན་པའོ་༎  ༎ དེ་ནས་བདེ་བར་གཤེགས་པ་ཐམས་ཅད་ཀྱིས་༎
སྦྱང་མེད་རྣམ་པར་དག་པས་འདི་བརྗོད་དོ་༎
དང་པོ་ཕྱི་བཤགས་རྒྱས་པར་བྱ་༎
དེ་ནས་རྟེན་གྱི་དྲི་མ་བཅའ་༎
ཕྱི་རུ་མནྡལ་དྲུག་བྱས་ལ་༎
ཨ་ནྲི་སུ་ཏྲི་པྲི་ཏུ་བྲི་༎
གཏོར་མ་དྲུག་ལ་བྱིན་བརླབས་ལ་༎
ཏིང་འཛིན་རིགས་དྲུག་ལམ་ནས་དྲང་༌༎
ལྷ་མོ་བཅུ་ཡིས་དྲི་མ་འཁྲུད་པས་དབྱུང་༌༎
དཀྱིལ་འཁོར་རྩ་རུ་གཞག་ལ་ཁྲོ་བོ་བཅུ་ཡི་བཅོས་པ་གཏད་༎
འོད་གསལ་དཀྱིལ་འཁོར་བྲི་ལ་མཆོད་རྫས་རྒྱས་པར་དགྲམ་༎
སྟེང་ནས་འོད་གསལ་དཀྱིལ་འཁོར་དབུབ་༎
བར་དུ་རྩ་ལྔ་འདྲ་འབག་བྲི་༎
བུམ་པའི་ནང་དུ་རིགས་ལྔ་བསྐྱེད་༎
ལྷ་མོ་བཅུ་རྣམས་གྱེར་ལ་རིགས་དྲུག་ལམ་ནས་དྲང་༌༎
ཁྱོད་ནི་ཞེ་སྡང་ལས་ཀྱི་དབང་བཙན་གྱིས་༎
དམྱལ་བའི་ནང་དུ་མ་སྐྱེས་སམ་༎
དམྱལ་བའི་ནང་དུ་སྐྱེས་སྲིད་ན་༎
ཡེ་ཤེས་ལྷ་མོ་ཐུགས་རྗེ་དང་༌༎
ཡི་དམ་ལྷ་ཡི་བྱིན་རླབས་ཀྱིས་༎
ཚ་གྲང་སྡུག་བསྔལ་བྲལ་ནས་ཀྱང་༌༎
དམྱལ་བའི་འཇིག་རྟེན་གནས་སྟོངས་ཏེ་༎
ལྷ་དང་སློབ་དཔོན་སྤྱན་སྔར་ཁུག་། སེར་སྣས་ཡི་དྭགས་སུ་སྐྱེས་སྲིད་ན་༎
འོག་མ་ཡང་འགྲེའོ་༎
ལྷ་མོ་བཀྲེས་སྐོམ་།
ཡི་དྭགས་།
བྱོལ་སོང་ལས་།
གླེན་ལྐུགས་།
འདོད་ཆགས་།
མི་ཡི་།
ལྷ་མོ་།
འགྱུར་བ་།
མི་ཡི་།
ཕྲག་དོགས་དང་༌།
ལྷ་མིན་།
ལྷ་མོ་།
འཐབ་རྩོད་།
ལྷ་མིན་།
ང་རྒྱལ་།
ལྷ་ཡི་།
ཡི་དམ་།
ལྟུང་བ་།
ལྷ་དང་༌།
སློབ་དཔོན་།
མ་མོ་བཅུ་རྣམས་གྱེར་ལ་གཤེད་པོ་དགྲམ་༎
དཀྱིལ་འཁོར་བཅུ་རྣམས་གྱེར་ལ་སྒྲིབ་པ་བྲལ་༎
ལྷ་མོ་བཅུ་རྣམས་གྱེར་ལ་དཀྱིལ་འཁོར་གཞུག་། ཐུབ་དྲུག་ཚོགས་ལ་རྫོགས་པར་བྱ་༎
ལྷ་དབོག་སྔགས་དང་ཕྱག་རྒྱ་བརྟན་༎
ཕྱི་ནང་མཆོད་པ་རྒྱས་པར་བྱ་༎
དེ་ནས་བཟླས་པའི་དགོངས་པ་ནི་༎
ཡི་དམ་ཐུགས་ཀར་འོད་གསལ་བསྒོམ་༎
འོད་འཕྲོས་ཚེ་འདས་ལུས་ལ་ཕོག་། སྒྲིབ་སྦྱངས་ཡེ་ཤེས་ཨ་རུ་གྱུར་༎
དོན་ནི་སྟོང་གསལ་ཆེན་པོར་བལྟ་༎
བརྟགས་པས་འགྱུར་མེད་ཆོས་ཀྱི་སྐུ་༎
དེ་ནས་སྤར་བའི་དགོངས་པ་ནི་༎
དག་པ་སྤྲུལ་སྐུ་དམ་པ་ཡང་༌༎
སྣང་བ་ཐམས་ཅད་འོད་དུ་ལམ་༎
དངོས་པོ་ཐམས་ཅད་ཨ་རུ་གྲོལ་༎
ཨ་ནི་མ་སྐྱེས་སྟོང་གསལ་གྲོལ་༎
མཛད་སྤྱོད་ལམ་དུ་གྱེར་བ་ཡང་༌༎
ཆོས་ཉིད་སྟོང་པའི་གཞུ་བརྡུངས་ལ་༎
ཡེ་ཤེས་གསལ་བའི་མདའ་སྟོངས་ཏེ་༎
དབྱེར་མེད་ཐབས་དང་ཤེས་རབ་དགང་༌༎
ཚེ་འདས་བག་ཆགས་ཚོགས་ལ་བརྡེག་། བདེ་བ་ཆེན་པོའི་ངང་དུ་གསལ་༎
ཡེ་ཤེས་སྙིང་པོ་སྟོང་གསལ་ཏེ་༎
སྣང་སྲིད་སྟོང་པར་ཕྱ་ལ་ལ་༎
ཚེ་འདས་དངོས་མེད་ཨ་ནུ་གྲོལ་༎
ཐམས་ཅད་རང་ཤར་ཆེན་པོར་གསལ་༎
གདངས་གསལ་ལོངས་སྐུར་སྤར་བ་ནི་༎
སྣང་༄༅༎
བ་ཐམས་ཅད་རང་སེམས་ཡེ་ཤེས་གདངས་༎
བར་སྣང་ཁམས་སུ་ཡེ་ཤེས་འཇའ་ལྔ་ཤར་༎
འཇའ་ལྔ་ལམ་ནས་ཡེ་ཤེས་ཨ་ཐོན་ནས་༎
ཐམས་ཅད་སྟོང་སངས་ཆོས་ཉིད་དངས་མ་ཤར་༎
ཆོས་ཀྱི་དབྱིངས་སུ་གཞུ་བརྡུངས་པ་༎
ཡེ་ཤེས་གསལ་བའི་མདའ་སྟོངས་ལ་༎
ཨ་དཀར་ཡེ་ཤེས་མདེ་རྩེ་བླང་༌༎
ཡེ་ཤེས་འཇའ་ལྔ་སྦུབས་སུ་འབར་༎
སྟོང་གསལ་ཆེན་པོར་ཕྱ་ལ་ལ་༎
ཡེ་ཤེས་སྙིང་པོ་ཚད་དུ་བསྐྱལ་༎
སྣང་སྲིད་ཡེ་ཤེས་འོད་ཀྱིས་གང་༌༎
འོད་ཟེར་ཐམས་ཅད་ཨ་རུ་འཁྲོལ་༎
ཐམས་ཅད་བདེ་སྟོང་ཐིག་ལེར་འབར་༎
འགྱུར་མེད་ཆོས་སྐུར་སྤར་བ་ཡང་༌༎
དངོས་པོ་ཐམས་ཅད་སྟོང་པའི་གདངས་༎
སྣང་བ་ཐམས་ཅད་ཡེ་ཤེས་བཀྲག་། གཟུང་འཛིན་ཐམས་ཅད་ཡེ་ཤེས་ཟེར་༎
ཆགས་ཞེན་ཐམས་ཅད་ཆོས་ཉིད་རྩལ་༎
ང་བདག་ཐམས་ཅད་དབྱེར་མེད་དབྱིངས་༎
ཏིང་འཛིན་འཕྲོ་འདུ་རིག་པའི་འགྲོས་༎
ཐམས་ཅད་མ་བཅོས་ཆོས་ཀྱི་སྐུ་༎
ནམ་མཁའི་དབྱིངས་སུ་ཨ་འོད་གསལ་འཕངས་ལ་༎
ཡམ་དང་ཀརྨ་རཀྴ་ཕཏ་།
སྟོང་ཉིད་ངང་ལས་ཡེ་ཤེས་ཐུགས་རྗེ་ཤར་༎
མེ་མར་བརྒྱ་རྩ་གཏང་ལ་མེ་མར་མཆོད་པ་བྱ་༎
ལྷ་མོ་བཅུ་རྣམས་གྱེར་ལ་ཁྲུས་ནས་དབྱུང་༌༎
མ་མོ་བཅུ་རྣམས་གྱེར་ལ་སྤར་གསུམ་དགོངས་པ་བྱ་༎
དཔའ་བོ་བཅུ་རྣམས་གྱེར་ལ་ཡེ་ཤེས་མདའ་འཕང་ངོ་༌༎
སྦྱིན་སྲེག་རྒྱས་པར་བྱས་ལ་མཚན་བྱང་བསྲེག་།
སྨོན་ལམ་རྒྱས་པར་བཏབ་ལ་དཀྱིལ་འཁོར་བསྡུ་༎
ཡེ་ཤེས་རིན་པོ་ཆེ་རང་འབར་བ་ལས་།
གནས་ཀྱི་རིམ་པ་བསྟན་པའི་ལེའུ་སྟེ་བརྒྱད་པའོ
༎ ༎ དེ་ནས་དེ་བཞིན་གཤེགས་པ་ཐམས་ཅད
ཀྱིས་ཡེ་ཤེས་ཀྱི་མཆོད་པ་རང་འབར་འདི་བརྗོད
དོ་༎ དངོས་མེད་གདངས་གསལ་དཀྱིལ་འཁོར་དུ་༎
རང་བྱུང་ཡེ་ཤེས་མཆོད་རྫས་བཀྲམ་༎
ཀློང་ཡངས་ཆེན་པོར་བྱིན་གྱིས་བརླབས་༎
ལྷུན་གྱིས་གྲུབ་པར་བཞེས་སུ་གསོལ་༎
རང་བྱུང་འབར་བའི་དཀྱིལ་འཁོར་དུ་༎
ཐིག་ལེ་རང་ཤར་མཆོད་རྫས་བཀྲམ་༎
སྒྲིབ་མེད་རང་ཤར་ཆེན་པོས་བྱིན་གྱིས་བརླབས་༎
རང་གསལ་ཆེན་པོར་བྱིན་གྱིས་བཞེས་སུ་གསོལ་༎
སྤྲོས་མེད་རང་ཤར་དཀྱིལ་འཁོར་དུ་༎
སྐྱེ་མེད་རང་བྱུང་མཆོད་རྫས་བཀྲམ་༎
འབྱུང་གསལ་ཆེན་པོར་བྱིན་གྱིས་བརླབས་༎
སྟོང་གསལ་ཆེན་པོར་བཞེས་སུ་གསོལ་༎
ཐིག་ལེ་ཀློང་ཆེན་དཀྱིལ་འཁོར་དུ་༎
བདེ་བའི་ཡེ་ཤེས་མཆོད་རྫས་བཀྲམ་༎
དབྱེར་མེད་ཆེན་པོར་བྱིན་གྱིས་བརླབས་༎
བདེ་བ་ཆེན་པོར་བཞེས་སུ་གསོལ་༎
ཡེ་ཤེས་འབར་བའི་དཀྱིལ་འཁོར་དུ་༎
དག་པ་འཕྲུལ་གྱི་མཆོད་རྫས་བཀྲམ་༎
གདངས་གསལ་ཆེན་པོར་བྱིན་གྱིས་བརླབས་༎
གཉིས་སུ་མེད་པར་བཞེས་སུ་གསོལ་༎
རང་ཤར་འོད་ཀྱི་དཀྱིལ་འཁོར་དུ་༎
གདངས་གསལ་ཡེ་ཤེས་མཆོད་རྫས་བཀྲམ་༎
རང་སྣང་ཆེན་པོར་བྱིན་གྱིས་བརླབས་༎
རང་གྲོལ་ཆེན་པོར་བཞེས་སུ་གསོལ་༎
ཕྱོགས་མེད་པ་ཡི་དཀྱིལ་འཁོར་༄༅༎
དུ་༎
རང་སངས་ཆེན་པོར་མཆོད་རྫས་བཀྲམ་༎
གདངས་གསལ་ཆེན་པོར་བྱིན་གྱིས་བརླབས་༎
རང་གྲོལ་ཆེན་པོར་བཞེས་སུ་གསོལ་༎
རང་བྱུང་ལྷུན་གྲུབ་དཀྱིལ་འཁོར་དུ་༎
དངོས་མེད་རིག་པའི་མཆོད་རྫས་བཀྲམ་༎
སྣང་གསལ་ཆེན་པོར་བྱིན་གྱིས་བརླབས་༎
ལྷུན་གྱིས་གྲུབ་པར་བཞེས་སུ་གསོལ་༎
ཕྱོགས་མེད་རྣམ་དག་དཀྱིལ་འཁོར་དུ་༎
གོས་མེད་ཡེ་ཤེས་མཆོད་རྫས་བཀྲམ་༎
བདུད་རྩི་ཆེན་པོར་བྱིན་གྱིས་བརླབས་༎
བདེ་བ་ཆེན་པོར་བཞེས་སུ་གསོལ་༎
ཁྱབ་བརྡལ་ཡེ་ཤེས་དཀྱིལ་འཁོར་དུ་༎
ཀུན་འབྱུང་རིག་པའི་མཆོད་རྫས་བཀྲམ་༎
སྤྲོས་པ་མེད་པར་བྱིན་གྱིས་བརླབས་༎
དབྱེར་མེད་ཆེན་པོར་བཞེས་སུ་གསོལ་༎
ཡེ་ཤེས་འབར་བ་ཀློང་ཡངས་ཆེ་༎
བདེ་བའི་ཡེ་ཤེས་འོད་དུ་འཕྲོས་༎
ཡེ་ཤེས་བརྡལ་བས་མཆོག་གི་འོད་༎
ཡེ་ཤེས་དཀྱིལ་འཁོར་གཏེར་ཆེན་འབེབས་༎
ཡེ་ཤེས་རིན་པོ་ཆེ་རང་འབར་བ་ལས་།
ཡེ་ཤེས་ཀྱི་དཀྱིལ་འཁོར་རངའབར་བའི་ལེའུ་སྟེ་དགུ
པའོ་༎ ༎ དེ་ནས་བདེ་བར་གཤེགས་པ་ཐམས
ཅད་ཀྱིས་གཉིས་སུ་མེད་པར་ཤར་བ་འདི་བརྗོད
དོ་༎ དང་པོར་ཕྱི་གཤེགས་རྒྱས་པར་བྱ་༎
དཀར་གཏོར་གཉིས་དང་དམར་གཏོར་གཅིག་། སྔགས་དང་ཕྱག་རྒྱས་བྱིན་གྱིས་བརླབས་༎
དམར་གཏོར་ཆོས་སྐྱོང་ཚོགས་ལའོ་༎
ཆོས་སྐྱོང་རིག་པ་འདུ་འཕྲོད་ཚོགས་༎
དཀར་གཏོར་བགེགས་རིགས་སྟོང་ཕྲག་ལ་༎
ཉོན་མོངས་སྟོང་ཕྲག་བརྒྱ་པའོ་༎
གཅིག་ནི་མགོན་པོ་རྩ་གཉིས་ལ་༎
རིགས་ལྔ་བཀའ་རྟགས་བསྒོ་བ་འདི་ནི་༎
གསལ་བ་སྐུ་ལྔ་འོད་དང་ཡིན་༎
དུས་གསུམ་སངས་རྒྱས་གཤེགས་ཤུལ་ཡིན་༎
ཁམས་གསུམ་སེམས་ཅན་འབྱུང་བ་ཡིན་༎
མི་འགྱུར་སྙིང་པོ་རྟགས་ཀྱང་ཡིན་༎
ཡེ་ཤེས་ལྔ་ཡི་རྩལ་ཀྱང་ཡིན་༎
རྣམ་ཤེས་ལྔ་ཡི་འོད་ཀྱང་ཡིན་༎
རིག་པ་ལྔ་ཡི་ལམ་ཡང་ཡིན་༎
འབྲུ་ལྔ་འབར་བའི་འོད་ཀྱང་ཡིན་༎
ཡེ་ཤེས་རྩལ་ལྔ་གདངས་ཀྱང་ཡིན་༎
མཆོག་གི་འོད་གསལ་བཀྲག་ཀྱང་ཡིན་༎
མི་ཤིགས་ཐིག་ལེའི་འོད་ཀྱང་ཡིན་༎
ལྷ་མོ་བཅུ་རྣམས་གྱེར་ལ་གཏང་༌༎
ཡེ་ཤེས་ལྷ་མོ་བཅུ་རྣམས་ཀྱང་༌༎
གདངས་གསལ་ཡེ་ཤེས་ལྷ་མོ་ནི་༎
ཡེ་ཤེས་གར་བྱེད་ཕྱ་ལ་ལ་༎
རལ་པའི་སྟབས་བྱེད་ཁྲོ་ལོ་ལོ་༎
ཡེ་ཤེས་ཆེན་པོར་བཞེས་སུ་གསོལ་༎
རང་གསལ་ལྷ་མོ་འོད་འབར་མ་༎
ཡིད་བཞིན་འབར་བ་འཕྲེང་བ་ཅན་༎
ཡེ་ཤེས་རོལ་པ་ཀྲ་ལ་ལ་༎
ཕྱོགས་རིས་མེད་པར་བཞེས་སུ་གསོལ་༎
སྤྲོས་མེད་ལྷ་མོ་འོད་ཟེར་མ་༎
བདེ་བའི་ཡེ་ཤེས་འཕྲུལ་གྱི་གཞི་༎
སྒྲིབ་མེད་ཡེ་ཤེས་འོད་དུ་འཕྲོ་༎
ཡེ་ཤེས་ཆེན་པོ་བཞེས་སུ་གསོལ་༎
བདེ་ཀློང་ལྷ་མོ་ཐིག་ལེ་མ་༎
ཡེ་ཤེས་འབར་བའི་ལྕགས་ཀྱུ་ཅན་༎
བརྡལ་བ་ཡེ་ཤེས་ཀླཽང་ཡངས་ཆེ་༎
དངོས་མེད་བདུད་རྩིར་བཞེས་སུ་གསོལ་༎
ཆོས་ཀྱི་ལྷ་མོ་སྒྲོལ་མ་རྒྱལ་༎
ཕྱག་ན་མེ་ཏོག་འཕྲེང་བ་བསྣམས་༎
རང་གསལ་ཡེ་ཤེས་དག་པའི་མགོན་༎
རང་སྣང་ཆེན་པོར་༄༅༎
བཞེས་སུ་གསོལ་༎
རང་གསལ་ལྷ་མོ་འོད་འཕྲོ་མ་༎
གཡུ་ཡི་གཞོང་པ་ཕྱག་ན་བསྣམས་༎
གསལ་འཚེར་ཡེ་ཤེས་འོད་དུ་འབར་༎
རང་གསལ་ཆེན་པོར་བཞེས་སུ་གསོལ་༎
སྤྲོས་མེད་ལྷ་མོ་རང་སངས་མ་༎
ཕྱག་ན་གསེར་གྱི་གཞོང་པ་ཐོགས་༎
གསལ་འཚེར་ལྷུན་གྲུབ་ཡིད་བཞིན་འབར་༎
རང་གྲོལ་ཆེན་པོར་བཞེས་སུ་གསོལ་༎
ཡིད་བཞིན་ལྷ་མོ་སྣ་ཚོགས་མདོག་། ཕྱག་ན་རིན་ཆེན་གཞོང་པ་ཐོགས་༎
ཡེ་ཤེས་མདོག་གསལ་ཀྲ་ལ་ལ་༎
རང་བྱུང་ཆེན་པོར་བཞེས་སུ་གསོལ་༎
རྣམ་དག་ལྷ་མོ་འོད་འཕྲོ་མ་༎
ཕྱག་ན་ཡེ་ཤེས་བུམ་པ་བསྣམས་༎
གོས་པ་མེད་པར་ས་ལ་ལ་༎
ཕྱོགས་མེད་ཆེན་པོར་བཞེས་སུ་གསོལ་༎
ཀུན་གསལ་ལྷ་མོ་འོད་ཟེར་མ་༎
ཕྱག་ན་དུང་གི་གཞོང་པ་བསྣམས་༎
བདེ་བ་འཕུལ་བྱེད་ཡེ་ཤེས་འབར་༎
ཁྱབ་བརྡལ་ཆེན་པོར་བཞེས་སུ་གསོལ་༎
ཡེ་ཤེས་ལྷ་མོ་འབར་བ་ཆེ་༎
ཐམས་ཅད་རྫོགས་པས་ཀློང་ཆེན་ཡངས་༎
གཉིས་སུ་མེད་པར་སྣ་ཚོགས་འབྱུང་༌༎
མཆེད་པ་མེད་པར་བཞེས་སུ་གསོལ་༎
ཡེ་ཤེས་རིན་པོ་ཆེ་རང་འབར་བ་ལས་༎
ཡེ་ཤེས་མཆོད་པའི་ལེའུ་སྟེ་བཅུ་པའོ་༎ ༎
དེ་ནས་དེ་བཞིན་གཤེགས་པ་ཐམས་ཅད་ཀྱིས་ཡེ
ཤེས་ཀྱི་གདངས་འབར་བ་འདི་བརྗོད་དོ་༎
ཡེ་ཤེས་སྙིང་པོ་འགྱུར་མེད་སེམས་ཀྱི་ངང་༌༎
རང་རིག་རང་བྱུང་དངོས་མེད་སྣང་བའི་རྒྱན་༎
རྩ་དང་ཐིག་ལེ་རང་ཤར་འོད་༎
དབང་པོ་སྒོ་ལྔ་རང་སངས་ཆོས་ཉིད་བཀྲག་། ཡེ་ཤེས་ཁྲོ་བོ་གདངས་གསལ་འབར་༎
སྐུ་ལ་ཡེ་ཤེས་ཀློང་ཡངས་གསོལ་༎
གཡས་པ་ཤེས་རབ་རྡོ་རྗེ་འཕྱར་༎
འདུ་འབྲལ་རྩད་ནས་གཅོད་མཛད་པ་༎
གཡོན་པ་ཡེ་ཤེས་མདའ་གཞུ་འགེངས་༎
མ་རིག་རྩ་བ་གཅོད་མཛད་པ་༎
ཡེ་ཤེས་ཁྲོ་ཆུང་ཕྱོགས་བཅུར་འཕྲོ་༎
དགྲ་བགེགས་རྩ་བ་གཅོད་མཛད་པ་༎
སྟོང་རིག་ཡེ་ཤེས་ཀྲ་ལ་ལ་༎
ཡེ་ཤེས་ཁྲོ་བོ་འབར་བ་རྒྱལ་༎
སྐུ་ལ་ཡེ་ཤེས་ཀྱི་ཤར་བ་གསོལ་༎
གཡས་པ་ཡེ་ཤེས་རལ་གྲི་འཕྱར་༎
རྣམ་རྟོག་རྩད་ནས་གཅོད་མཛད་པ་༎
གཡོན་པ་ཡེ་ཤེས་མདའ་གཞུ་འགེངས་༎
སྐྱེ་ཤི་རྩ་བ་གཅོད་མཛད་པ་༎
ཆོས་ཉིད་ཀྱི་ཁྲོ་ཆུང་ཕྱོགས་བཅུར་འཕྲོ་༎
དགྲ་བགེགས་དབང་དུ་སྡུད་མཛད་པ་༎
རང་གསལ་ཆེན་མོར་མེ་རེ་རེ་༎
ཡེ་ཤེས་ཁྲོ་བོ་འབར་བ་འཕྲོ་༎
སྐུ་ལ་ཡེ་ཤེས་སྐེ་ཚེ་གསོལ་༎
གཡས་པ་ཡེ་ཤེས་ཉི་མ་འཕྱར་༎
དུག་གསུམ་རྩ་བ་གཅོད་མཛད་མ་༎
གཡོན་པ་ཡེ་ཤེས་མདའ་གཞུ་འགེངས་༎
འཕོ་འགྱུར་རྩ་བ་གཅོད་མཛད་པ་༎
བདེ་རྒྱས་ཁྲོ་ཆུང་ཕྱོགས་བཅུར་འཕྲོ་༎
དགྲ་བགེགས་སྲོག་ལ་མ་ར་ཡ་༎
རང་ཤར་ཆེན་པོར་མེ་རེ་རེ་༎
ཡེ་ཤེས་ཁྲོ་བོ་ཐིག་ལེ་འབར་༎
སྐུ་ལ་ཆོས་ཉིད་འབར་བ་གསོལ་༎
གཡས་པ་རང་གསལ་ཟླ་བ་འཕྱར་༎
སྤྲོས་པའི་རྩ་བ་གཅོད་མཛད་པ་༎
གཡོན་པ་ཡེ་ཤེས་མདའ་གཞུ་འགེངས་༎
ཉོན་མོངས་རྩ་བ་གཅོད་མཛད་མ་༎
ཡེ་ཤེས་ཁྲོ་ཆུང་ཕྱོགས་བཅུར་འཕྲོ་༎
ཉམས་པ་དབང་༄༅༎
དུ་སྡུད་མཛད་པ་༎
སྣང་གསལ་ཆེན་པོར་ཀྲ་ལ་ལ་༎
ཡེ་ཤེས་ཁྲོ་བོ་དཔའ་བོ་རྒྱལ་༎
སྐུ་ལ་ཡེ་ཤེས་འབར་བ་གསོལ་༎
གཡས་པ་གཅོད་པའི་སྤུ་གྲི་འཕྱར་༎
དུག་ལྔ་རྩ་བ་གཅོད་མཛད་པ་༎
གཡོན་པ་འཕྲུལ་གྱི་མདའ་གཞུ་འགེངས་༎
བདག་འཛིན་རྩ་བ་གཅོད་མཛད་པ་༎
འོད་ཟེར་ཁྲོ་ཆུང་ཕྱོགས་བཅུར་འཕྲོ་༎
དགྲ་བགེགས་ཚོགས་ལ་དུག་མདའ་བརྡེག་། བདེ་བ་ཆེན་པོར་ཀྲ་ལ་ལ་༎
ཡེ་ཤེས་ཁྲོ་བོ་འབར་བའི་འོད་༎
སྐུ་ལ་ཡེ་ཤེས་གཡུ་ཁྲབ་གསོལ་༎
གཡས་པ་ཡེ་ཤེས་རྡོ་རྗེ་གསོར་༎
ཕྱོགས་རིས་མེད་པར་ཁྲ་ལ་ལ་༎
གཡོན་པ་ཡིད་བཞིན་མདའ་གཞུ་འགེངས་༎
རང་བཞིན་མེད་པར་ཀྲ་ལ་ལ་༎
རང་སྣང་ཁྲོ་ཆུང་ཕྱོགས་བཅུར་འཕྲོ་༎
དམ་ཉམས་དགྲ་ལ་མ་ར་ཡ་༎
གཉེན་པོ་མེད་པར་གསལ་ལ་ལ་༎
ཡེ་ཤེས་ཁྲོ་བོ་རང་སངས་རྒྱས་༎
སྐུ་ལ་ཡེ་ཤེས་འཁོར་ལོ་གསོལ་༎
གཡས་པ་ཤེལ་གྱི་སྤུ་གྲི་འཕྱར་༎
ང་རྒྱལ་རྩ་བ་གཅོད་མཛད་པ་༎
གཡོན་པ་འཕྲུལ་གྱི་མདའ་གཞུ་འགེངས་༎
རང་སངས་ཆེན་པོར་ཀྲ་ལ་ལ་༎
སྤྲོས་མེད་ཁྲོ་ཆུང་ཕྱོགས་བཅུར་འཕྲོ་༎
དམ་ཉམས་དགྲ་ལ་མ་ར་ཡ་༎
རང་གྲོལ་ཆེན་པོར་ཀྲ་ལ་ལ་༎
ཡེ་ཤེས་ཁྲོ་བོ་རང་བྱུང་རྒྱལ་༎
སྐུ་ལ་ཡིད་བཞིན་ཤ་བ་གསོལ་༎
གསལ་བ་དྲིལ་ཆེན་རྒྱལ་མཚན་འཕྱར་༎
ཉོན་མོངས་གདུངཔ་སེལ་མཛད་པ་༎
གཡོན་པ་འཕྲུལ་གྱི་མདའ་གཞུ་འགེངས་༎
ཞེ་སྡང་རྩ་བ་གཅོད་མཛད་པ་༎
ཡིད་བཞིན་ཁྲོ་ཆུང་ཕྱོགས་བཅུར་འཕྲོ་༎
དམ་ཉམས་དགྲ་ལ་མ་ར་ཡ་༎
འདོད་པའི་ཡིད་བཞིན་ཆར་དུ་འབེབས་༎
ཡེ་ཤེས་ཁྲོ་བོ་བདུད་རྩི་འཁྱིལ་༎
སྐུ་ལ་རྣམ་དག་སྐེ་ཚེ་གསོལ་༎
གཡས་པ་ཡེ་ཤེས་པདྨ་འཕྱར་༎
འདོད་ཆགས་རྩ་བ་གཅོད་མཛད་པ་༎
གཡོན་པ་འཕྲུལ་གྱི་མདའ་གཞུ་འགེངས་༎
ཞེ་སྡང་རྩ་བ་གཅོད་མཛད་པ་༎
རྣམ་དག་ཁྲོ་ཆུང་ཕྱོགས་བཅུར་འཕྲོ་༎
དམ་ཉམས་དགྲ་ལ་མ་ར་ཡ་༎
ཡེ་ཤེས་བདུད་རྩི་སི་ལི་ལི་༎
ཡེ་ཤེས་ཁྲོ་བོ་སྣང་བའི་དཔལ་༎
སྐུ་ལ་སྤྲོས་མེད་སྐེ་ཚེ་གསོལ་༎
གཡས་པ་རྡོ་རྗེ་རྒྱ་གྲམ་འཕྱར་༎
སྡུག་བསྔལ་རྩ་བ་གཅོད་མཛད་པ་༎
གཡོན་པ་འཕྲུལ་གྱི་མདའ་གཞུ་འགེངས་༎
ཕྱོགས་རིས་མེད་པར་རྩ་བ་གཅོད་མཛད་པ་༎
སྣང་གསལ་ཁྲོ་ཆུང་ཕྱོགས་བཅུར་འཕྲོ་༎
དམ་ཉམས་དགྲ་ལ་མ་ར་ཡ་༎
ཁྱབ་བརྡལ་ཆེན་པོར་མེ་རེ་རེ་༎
ཡེ་ཤེས་རིན་པོ་ཆེ་རང་འབར་བ་ལས་།
ཡེ་ཤེས་གདངས་ཀྱི་ལེའུ་སྟེ་བཅུ་གཅིག་པའོ་༎
༎ དེ་ནས་དེ་བཞིན་གཤེགས་པ་ཐམས་ཅད་ཀྱི
ཉམས་བསྐྱེད་བྱིན་རླབས་བདེ་བ་འདི་བརྗོད་དོ་༎
ཡུལ་གྱི་མིང་ནི་རྒྱ་གར་ཡུལ་༎
བསམ་ཡས་རིན་ཆེན་འབར་བའི་དགོན་པ་རུ་༎
ཡིད་བཞིན་འབར་བ་རྒྱ་ཡིས་གདབ་༎
འབྲུ་གཞའ་སྣང་གསལ་འབར་བའི་དགོན་པ་རུ་༎
དག་པ་ཡེ་ཤེས་འབར་བའི་རྒྱ་ཡིས་གདབ་༎
སྣོད་བརྟག་སྦྱིན་པའི་ཐབས་ཆེན་ཡང་༌༎
བློ་ཆེན་ཡངས་ལ་མ་སྦྱིན་ཅིག་། ཕྱོགས་མེད་འཁྱམས་པའི་སྐྱོན་དུ་འགྱུར་༎
རྒྱ་ཆེ་༄༅༎
ཟབ་ལ་མ་སྦྱིན་ཅིག་། ཆོས་དབྱིངས་ཆེན་པོའི་སྐྱོན་དུ་འགྱུར་༎
རྣོ་ལ་མྱུར་ལ་མ་སྦྱིན་ཅིག་། ཐེ་ཚོམ་ཟ་བའི་སྐྱོན་དུ་འགྱུར་༎
ཏི་རི་སོགས་ལ་མ་སྦྱིན་ཅིག་། སྒྲོ་སྐུར་ཅན་གྱི་སྐྱོན་དུ་འགྱུར་༎
མགྱོགས་སྤྱོད་ཅན་ལ་མ་སྦྱིན་ཅིག་། ཁྱད་དུ་གསད་པའི་སྐྱོན་དུ་འགྱུར་༎
རྟོག་པ་ཅན་ལ་མ་སྦྱིན་ཅིག་། ངོ་མི་ཤེས་པའི་སྐྱོན་དུ་འགྱུར་༎
རྒྱུད་ངན་རྣམས་ལ་མ་སྦྱིན་ཅིག་། རང་རྒྱུད་སྲེག་པའི་སྐྱོན་དུ་འགྱུར་༎
ཐོས་ཆུང་རྣམས་ལ་མ་སྦྱིན་ཅིག་། ཡེ་འཕངས་ཟ་བའི་སྐྱོན་དུ་འགྱུར་༎
དད་ཅན་རྣམས་ལ་མ་སྦྱིན་ཅིག་། དགེ་སྦྱོར་གཅོག་པའི་སྐྱོན་དུ་འགྱུར་༎
བཙའ་ཅན་རྣམས་ལ་མ་སྦྱིན་ཅིག་། ཆོས་ལ་རྨོངས་པའི་སྐྱོན་དུ་འགྱུར་༎
ཕྱག་རྒྱ་སྤྲོས་ལ་གདངས་གསལ་ཐུགས་ལ་ཤར་༎
ཉི་མའི་སྙིང་པོ་སྒྲིབ་མེད་སེམས་ལ་ཤར་༎
ནམ་མཁའི་སྙིང་པོ་ཕྱོགས་མེད་ཐུགས་ལ་ཤར་༎
རྒྱ་མཚོའི་ཆུ་གཟུགས་ཐོས་མེད་ལུས་ལ་ཤར་༎
ཡེ་ཤེས་རིན་པོ་ཆེ་རང་འབར་བ་ལས་།
འབྲས་བུ་ཆོས་ཀྱི་འཁོར་ལའོ་༎

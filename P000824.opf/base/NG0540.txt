(༢༢)༄༅།  ། དཔལ་གསང་བ་སྙིང་པོའི་ཕྱི་མ་ཞེས་བྱ་བ་བཞུགས་སོ་༎
 _(ཞ)
༄༅༎ བོད་སྐད་དུ་༎
དཔལ་གསང་བའི་སྙིང་པོའི་ཕྱི་ཏ་༌༎
བཅོམ་ལྡན་འདས་རྡོ་རྗེ་སེམས་དཔའ་ལ་ཕྱག་འཚལ་ལོ་༌༎
སྐུ་གསུང་ཐུགས་རྡོ་རྗེ་ཡུམ་གྱི་བྷ་ག་ལ་༌༎
རང་བཞིན་ལྷུན་གྱིས་གྲུབ་པའི་འཁོར་ཐུགས་ལ་གནས་པ་རྣམས་དང་༌༎
བཙུན་མོ་རྣམས་ཀྱི་བྷ་ག་ཉིད་ལ་ཞུགས་པ་གྱུར་ཏོ་༌༎
དེ་ནས་དེ་ཉིད་སྔགས་ཀྱི་བདག་པོར་མཛད་ནས་༌༎
རང་བཞིན་གྱི་ཆོས་འདི་དག་བཀའ་སྩལ་བ་༌།
སྒྱུའཁྲུལ་ལ་ནི་མཉམ་གཞག་དུས་༎
སྙིང་ཁར་སྤྱི་ཁྱབ་ཨ་བསམ་ལ་༎
དེ་ཉིད་ཟླ་བའི་འཁོར་ལོ་ཡིན་༎
ཧུ~མ་དབུས་རང་བཞིན་བོད་གནས་ས་༎
འདོད་ཆགས་ཞེ་སྡང་གཏི་མུག་གསུམ་༎
ཟླ་བ་ཐེག་ལེའི་ཧ་ཡིག་གོ་། སྨ་རྡོ་རྗེ་འཁོར་ལོ་ཡི་༎
ཧུ~མ་གསུམ་གསང་བ་རྣམས་སུའོ་༎
གཉིས་ནོད་བྱང་ཆུབ་ཀུན་ཁྱབ་པ་༎
ལསུ་ཉིད་སྟོང་པར་རྣམ་༄༅༎
བརྟགས་ལ་༎
རྒྱུ་ཡི་ས་བོན་མྀ་དམིགས་པར་༌༎
བྱིན་རླབས་འདུས་པ་ཤྱ་ནྱ་ཏ་༎
མཚོན་པས་ཆོས་ཀྱི་དབྱིངས་སུ་གྲགས་༌༎
མཐར་ཕྱིན་གྲུབ་ནས་ཕྱག་རྒྱ་རྫོགས་༌༎
ལུས་ངག་ཡིད་གསུམ་ཧུ~མ་གི་རྒྱ་༌༎
དེ་ཉིད་རྡོ་རྗེ་སེམས་དཔའ་ཡིན་དཔལ་གསང་བ་སྙིང་པོའི་མ་ཏ་ལས་༌༎
སྐུ་གཅིག་ལས་ཐམས་ཅད་དུ་སྒྲུབ་པའི་ཐབས་སྐབས་དང་པོའོ་༎
དེ་ནས་བྲོ་གར་གྱི་ཏིང་ངེ་འཛིན་ལ་སྙཽམས་པར་ཞུགས་ནས་༎
སྐུ་གསུང་ཐུགས་ཀྱི་བདག་ཉིད་ལ་བཀའ་སྩལ་པ་༎
དཔལ་ཆེན་གླུ་དང་གར་བྱས་པས་༌༎
ཐམས་ཅད་ཀུན་གྱི་བདག་པོར་འགྲུབ་༌༎
ཀོ་རི་ལ་སོགས་བྲོ་གར་གྱིས་༌༎
འདུ་དང་འཕེལ་བ་རབ་ཏུ་སྟེར་༌༎
པུ་ཀ་ལ་སོགས་བྲོ་དང་གར་༌༎
རང་ལྷན་གཞན་རྣམས་རྨགས་པ་འགྲུབ་༌༎
སི་དྷ་ལ་སོགས་བྲོ་དང་གར་༌༎
ཟ་ཞིང་རྡུལ་ཆ་མེད་པས་འགྲུབ་༌༎
ཀྲི་རྟ་ལ་སོགས་བྲོ་གར་གྱིས་༌༎
འབྱིན་ཞིང་ཉམས་པ་རབ་ཏུ་འགྲུབ་༎
རྟ་གདོང་ལ་སོགས་བྲོ་གར་གྱིས་།
འགུགས་དང་འཆིངས་དང་སྡོམ་པ་དང་༌༎
ངེས་པ་བྱེད་པའི་སྒྲ་འབྱིན་འགྲུབ་།
སླས་དང་བྱི་མོའི་ཚོགས་༌༎
རྦད་ཅིང་ལས་རྣམས་མཐར་ཕྱིན་འགྲུབ་༎
ཐུགས་ཀྱི་དཀྱིལ་འཁོར་འབྲས་བུའི་རྒྱ་༎
མངོན་པར་བྱང་ཆུབ་རྣམ་ལྔས་བསྐྱེད་༎
ཤེས་འཇུག་ཡུལ་སར་མཐར་ཕྱིན་པ་༎
འབྲས་བུ་མངོན་དུ་འགྱུར་པའོ་༎
རྒྱུ་དང་ཡི་གེ་རྣམས་དང་ནི་༎
དམ་ཚིག་ཡེ་ཤེས་གཉིས་མེད་པ་འབྲས་བུ་ཡུལ་གྱི་སད་དཀྱིལ་དུ་།
གཞལ་ཡས་བསྙེན་པ་རྣམ་བཞི་བསྟེན་།
འཁོར་ལོ་རྩིབས་བཞི་སེར་པོ་ལ་༎
གྲུ་ཆད་སྒོ་ཁྱུད་གྲུ་བཞི་པ་༎
བར་ཁྱམས་གཉིས་ལྡན་ཐོད་པ་སྤྲུལ་༌༎
ཉི་མ་འཕྲེང་བས་རབ་ཏུ་བརྗིད་༌༎
ཁྱུ་མཆོག་མ་ཧེ་གཟིག་དང་སྟག་༌༎
དོམ་པ་ལ་སོགས་གདན་རྣམས་ལ་༌༎
ལྷ་ཆེན་ལ་སོགས་ནྲི་྄྄བསྣོལ་སྟེང་༌༎
སྨུག་ནག་སྔོན་ནག་སེར་ནག་དང་༌༎
དམར་ནག་ལྗག་ནག་འཇིགས་པའི་སྐུ་༌༎
དབུ་གསུམ་ཕྱག་དྲུག་ཞབས་བཞིར་བགྲད་༎
ཀོ་བློན་རྔན་པའི་སྒྲ་ཆེན་དང་༌༎
ཐོད་སྦྲུལ་དུང་དང་དགྲ་སྟག་ཤོལ་༌༎
རྡོ་རྗེ་རལ་གྲི་པད་མ་འབར་༌༎
འཇིགས་པའི་བཙུན་མོ་རྣམས་ཀྱང་འཁྲིལ་༌༎
ཧ་ཧོ་ཛ་ཧུ~མ་བམ་ཧོ་དང་༌༎
བྷྱོ་ནི་བཅུ་གཉིས་བརྒྱད་དང་ལྡན་༌༎
དཀྱིལ་འཁོར་ཡབ་ཡུམ་ཁ་ནས་བསླབ་༌༎
བྱང་ཆུབ་སེམས་ཀྱི་འབྱུང་ཁུང་ཡིན་༌༎
དཔལ་གསང་བ་སྙིང་པོའི་མ་༄༅༎
ཏ་ལས་༌༎
དཀྱིལ་འཁོར་གདོན་པའི་ལེའུ་སྟེ་གཉིས་པའོ་༌༎
དེ་ནས་ཡང་མ་ལུས་སྒྲོལ་བ་ཞེས་བྱ་བའི
ཏིང་ངེ་འཛིན་ལ་སྙོམས་པར་ཞུགས་ནས་བཀའ་སྩ
ལ་པ་༎ སེམས་ཅན་མ་ལུསཀུན་སྒྲོལ་མ་༎
སེམས་ནི་སྐྱེ་བ་མེད་པ་ཡིས་༎
ཡུམ་རྣམས་ཀུན་དང་སྦྱོར་བྱེད་པ་༎
ཡེ་ནས་སྐྱེ་མེད་སེམས་ཀྱིས་སྦྱར་༎
མ་སྐྱེད་པ་ཡི་དབྱིངས་ཉིད་ལས་༎
སེམས་ཅན་ཀུན་གྱི་དོན་རྣམས་གནས་༎
རྟེན་པ་ཙམ་དུ་གནས་པ་སྟེ་༎
སེམས་ཅན་བྱ་བ་མིང་ཡང་མེད་༎
རྡུལ་ཙམ་ཡང་ནི་བསྒྲལ་བ་མེད་༎
ཨོམླས་བུདྡྷ་ཧེ་རུ་ཀ་༎
སྟོང་ཉིད་ཡེ་ཤེས་ལས་བྱུང་སྟེ་༎
རྣ་རུ་ཀུན་རྟོག་ཡེ་ཤེས་སོ་།
པད་མ་རིགས་སུ་ཤེས་པར་བྱ་༎
། ཟླ་ཚེས་མཉམ་ཉིད་ཡེ་ཤེསནི་༎
རིན་ཆེན་རིགས་སུ་ཤེས་པར་བྱ་༎
ཀླད་གོར་ནན་ཏན་ཡེ་ཤེས་ཏེ་༎
ལས་ཀྱི་རིགས་སུ་མཁས་པས་བྱ་༎
འོ་ན་སྟོང་ཉིད་མེ་ལོང་ཡེ་ཤེས་ཏེ་༌༎
རྡོ་རྗེ་རིགས་སུ་རྣམ་པར་གྲགས་༌༎
ཨོམ་ནི་བུདྷ་ཧེ་རུ་ཀ་ཡི་སྐུ་༎
ཐམས་ཅད་ལྷ་ཡི་དཀྱིལ་འཁོར་རོ་༎
ཨོམ་ལས་སོགས་པ་རླུང་ཞོན་ནས་༎
ཕྱོགས་བཅུར་འཕྲོས་པ་རབ་ཟིན་པ་༎
ཡབ་ཡུམ་ཁ་ནས་བཟླས་པ་བྱ་༎
དེ་ལྟར་རང་དོན་གྲུབ་ནས་ནི་༎
གཞན་དོན་ཕྱག་རྒྱ་ཆེན་པོ་བསམ་༎
ལུས་ངག་ཡིད་གསུམ་རང་བཞིན་ཧུམ་༎
དེ་ལས་འོད་འཕྲོས་སླར་འདུས་པ་༎
རྡོ་རྗེ་སེམས་དཔའ་ཁོ་ནའི་སྐུ་༎
སེམས་ཀྱི་རང་བཞིན་ཐིག་ལེ་ནི་༎
འོད་ཀྱི་དཀྱིལ་འཁོར་ལྟ་བུའོ་༎
ཡེ་ཤེས་སེམས་དཔའ་དེ་བཞིན་གཤེགས་༎
བརྟན་པར་བྱ་ཕྱིར་ཙེ་གཅིག་པ་༎
ཕྱི་དང་ནང་དང་གསང་པ་གསུམ་༎
ཕྱག་རྒྱ་བཅིང་ཞིང་སྙྀང་ཁར་བསམ་༎
དྲི་ཤྱ་ཧོ་སུ་ར་ཏ་སྟྭམ་༎
མོ་ཧ་ར་ཏི་ཛ་༎
དགེས་པའི་ལྷ་མོ་དེ་ལས་བྱུང་༎
སྙིང་ཁར་ཆོས་ཀྱི་འཁོར་ལོ་ལ་༎
བདེ་བར་གཤེགས་དང་དགེས་པ་མཛད་༎
དཀར་དམར་ལུས་ལས་ཁྱབ་པའི་དོན་༎
ཡེ་ཤེས་ཕེབས་ནས་བྱིན་གྱི་བརློབ་༎
དགེས་པའི་ལྷ་མོ་བདེ་གཤེགས་ལ་༎
ཞབས་བསྐྱེད་དྷར་འདུས་ཧོ་ཟླ་ཚེས་༎
དེ་ཉིད་ཆོས་ཀྱི་དབྱིངས་སུ་དགེས་༎
དེ་བཞིན་གཤེགས་པ་ཐམས་ཅད་ཀྱི་རང་བཞིན་དཔལ་གསང་བ་སྙིང་པོའི་མ་ཏ་ལས་༎
ཐིག་ལེ་འབྱུང་བའི་ལེའུ་སྟེ་གསུམ་པའོ་༎
དེ་ནས་ཡང་བཅོམ་ལྡན་འདས་ཀྱིས་འདི་དག་བཀའ་སྩལ་པ་༎
ཡེ་ཤེས་འབྱུང་བའི་རླུང་རྣམས་ནི་༎
རྫོགས་པའི་ཚིལ་དུ་ཡང་དག་རྫཽགས་༎
དགེས་པའི་པ་ཧུ~མ་ལྟེ་བར་གནས་༎
ལྕགས་ཀྱུ་མ་ནི་ཕྱོགས་བཅུར་འཕྲོས་༎
རང་བཞིན་གནས་ནས་བཀུག་པ་ཡི་༎
རྣམ་བཞིའི་འཁོར་ལོ་ལས་བྱུང་བ་༎
རྡོ་རྗེ་ནས་བྱུང་པར་དཀྱིལ་དུ་༎
དཀར་དམར་གཅིག་ཏུ་འདྲེས་པ་དེ་༎
རྡོ་རྗེ་ཡར་དྲངས་གཅིག་ཏུ་ཞུ་༎
གོང་བུ་འོད་ཀྱི་རང་བཞིན་དེ་༎
ཡབ་ཡུམ་ཐད་ཀར་འཇའ་ཚོན་ཨ་༎
གསལ་བའི་ཡེ་ཤེས་ཉིད་ཀྱི་དབྱིངས་༎
འཁོར་བའི་རྒྱུན་ནི་རབ་ཏུ་གཅོད་༎
དེ་ལས་ཕྱིན་ནང་རླུང་གཉིས་ནི་༎
ཕྱིར་འགྲོ་བ་དང་ནང་དུ་འགྲོ་༎
ཀུན་བཟང་ལུགས་ལས་ཕྱིར་མི་གདོན་༎
ཐིག་ལེ་སྲན་མ་འབྲིང་༄༅༎
ཙམ་ནི་༎
། ལྗགས་ཀྱི་དབུས་ན་གནས་པ་སྟེ་༎
དེ་ཚེ་ཨ་རུ་གསལ་༎
ཐིམ་པས་མཐའ་གཉིས་དབུས་མི་གནས་།
དེ་བཞིན་གཤེགས་པ་ཐམས་ཅད་ཀྱི་རང་བཞིན་དཔལ་གསང་བ་སྙིང་པོ་ལས་༎
རླུང་གི་མན་ངག་གི་ལེའུ་སྟེ་བཞི་པའོ་༌།
དེ་ནས་བཅོམ་ལྡན་འདས་རྫོགས་པ་དམ་པ་ཞེས
བྱ་བའི་ཏིང་ངེས་འཛིན་ལ་སྙོམས་པར་ཞུགས་ནས
༎ འཁོར་རྣམས་ལ་བཀའ་སྩལ་པ་།
རྫོགས་པ་དད་པ་རྣམ་ས་ལ་ནི་མཚན་མ
མེད་པའི་ཏིང་འཛིན་དང་རྟེན་བྱིན་གྱིས་བརླབས་པ
དང་༌༎ བཟླས་དང་མཆོད་པ་དོན་གསལ་བ་།
ཁྱབ་པའི་སངས་རྒྱས་ཐབས་ཤེས་རབ་༌༎
དམིགས་པའི་དངོས་པོ་ཅི་ཞིག་བསྒོམ་༎
པད་ཅན་འོད་འདྲེས་ཀུན་ཏུ་འོད་༎
ཆོས་སྐུ་བདེ་ཆེན་ཞེས་བྱའོ་༎
སྐལ་མེད་རྣམས་ལ་ཤིན་ཏུ་གསང་༎
ལྷའམ་སྟོང་པའི་ཐིག་ལེ་ལ་༎
བློ་ཕབ་ཚོགས་ཆེན་ཡེ་ཤེས་ཉིད་༎
དང་བ་པད་མ་ཅན་དུ་འདྲེས་༎
ཆོས་ཀྱི་སྐུ་ནི་བདེ་བའི་རླུང་༎
ཀུན་ཏུ་འོད་ལས་རབ་འདས་པ་༎
དེ་བཞིན་ཉིད་དབྱིངས་རྡོ་རྗེའི་སྐུ་།  ། གསལ་བ་པད་མ་བྱང་ཆུབ་སྐུ་༎
བྱིན་རླབས་འབྱུང་བ་ལོངས་སྤྱོད་སྐུ་༎
རིམ་པ་སྤྲུལ་པའི་སྐུ་རུ་གྲགས་༎
བཟླས་དང་མཆོད་པ་འདུ་བ་རྣམས་༎
ཕྱག་རྒྱའི་སྐུ་ནི་བསྒོམས་ནས་ཀྱང་༎
ཡུམ་གཉིས་གསལ་བས་སྤྲོ་བསྡུ་བྱ་༎
ཕཏ་ཀྱིས་སྒོ་ཕྱེ་བྷྲུམ་དུ་གསལ་༎
ཨ་ནི་མཁའ་གསང་བྱང་ཆུབ་སེམས་༎
སོ་སོའི་ཙ་བ་རབ་བརྗོད་པས་༎
བྱང་ཆུབ་སེམས་ཀྱི་སྤྲིན་ལས་ནི་༎
ཡིག་འབྲུ་གཞལ་ཡས་ཁང་དང་བཅས་༎
སྐལ་ལྡན་མི་ཡི་ཚོགས་རྣམས་ལ་༎
དུ་པུ་ཨཀ་རབ་ཏུ་བསམ་༎
ཞལ་ཟས་སྟེང་དུ་ཁྲག་འཐུང་ཚོགས་༎
། མ་ལུས་སྙིང་པོ་བསམ་ནས་ནི་༎
ཡབ་ཡུམ་ཞལ་ཟས་ཡིག་འབྲུ་ལ་༎
ཐིམ་པས་འོད་ཀྱི་ཞལ་ཟས་བསྲེགས་༎
རྣམ་པར་དག་པའི་དབྱིངས་ཉིད་ལ་༎
རང་རིག་ཡེ་ཤེས་འོད་འབར་བས་།
ཁྲོ་བོའི་དཀྱིལ་འཁོར་བསམ་མི་ཁྱབ་༎
ཐབས་ལ་མཁས་པའི་རྣལ་འབྱོར་པས་༎
ཐམས་ཅད་ཁྲོ་བར་རབ་བསམ་ནས་༎
ཁྲོ་བོའི་དཀྱིལ་འཁོར་མ་ལུས་ལ་༎
ཡེ་ཤེས་རོལ་པའི་མཆོད་པ་འབུལ་༎
གཉིས་སུ་མེད་པས་ཐམས་ཅད་དགེས་༎
ཨ་བེ་ཤ་དང་ཁ་ཁ་ཅི་འདྲ་བ་ནི་དབུལ་བར་བྱ་༎
མེ་ལྷ་ལ་ནི་རྫས་བདུན་བདུན་༎
ཚོམ་བུས་བྱས་ཏེ་བསྟོད་པའོ་༎
ཧུ~མ་ལས་ཡི་གེ་འབྲུ་གསུམ་པོ་༎
འོད་ཟེར་བྲེང་མ་ཆད་པ་ཡིས་༎
རོ་ཡི་དངོས་པོ་བསྲེགས་ནས་ནི་༎
ཤེས་པ་དངོས་མེད་སྟོང་པ་ལས་། ཡིག་འབྲུ་ཞུ་ནས་གསེར་ཟུན་ཚུལ་༎
རྡོ་རྗེ་ཡབ་ཡུམ་སྦྱོར་མཚམས་ནས་༎
ལྕགས་ཀྱུའི་ཚོགས་ཀྱིས་ཐམས་ཅད་བཀུག་། ར་ག་ཡ་མི་བརྡ་བསྣོལ་མར་༎
ཡེ་ཤེས་ཡང་དག་སྦྱོར་བའི་མཆོག་༎
ཕཏ་ཀྱི་མཆོད་པས་དགྱེས་འགྱུར་རོ་༎
དེ་ཉིད་བྱང་ཆུབ་སེམས་སུ་བྱ་༎
འོད་ཟེར་ཕུང་པོ་སྲེགས་ནས་ནི་།
མ་དམིགས་པ་རུ་བསམ་པའོ་༎
དེ་བཞིན་གཤེགས་པ་ཐམས་ཅད་ཀྱི་རང་བཞིན་དཔལ་གསང་བ་སྙིང་པོའི་མ་ཏ་ལས་༎
ཕུང་པོ་སྦྱོང་བའི་ལེའུ་སྟེ་ལྔ་པའོ་༎  ༎ དཔལ་༄༅༎
གསང་བའི་སྙིང་པོའི་རྒྱུད་ཕྱི་མ་རྫོགས་སོ་༎།
། རྒྱ་གར་གྱི་མཁན་པོ་ཛ་ན་རྦ་དང་༎
ལོ་ཙ་བ་བེ་རོ་ཙ་ནས་བསྒྱུར་བའོ་༎།
།  ་གསོད་པ་རྒྱལ་བར་འགྱུར་གྲགས་༎
དེས་ན་ནམ་མཁའ་ཆེན་པོའི་སྐུ་༎
སྡིག་མེད་ཡོན་ཏན་ཀུན་ལྡན་པའི་༎
དེ་བཞིན་རྒྱུད་མཆོག་རྒྱལ་པོ་ཡི་༎
བདག་ཉིད་ཆེན་པོ་རྒྱུད་རྒྱལ་འདི་༎
སེམས་དང་མཆོད་པར་བྱེད་པ་དང་འདྲི་ཞིང་གང་ཞིག་འདྲིར་འཇུག་ལ་༎
དེ་བཞིན་གཤེགས་པའི་བདག་ཉིད་བཞིན་འཛིན་པས་།
དེ་དག་ལའང་རྟག་ཏུ་ཕྱག་འཚལ་ལོ་༎
གང་འདི་འཆང་བ་འང་བདག་ཉིད་ཆེན་པོར་འཛིན་པས་༎
དེ་ལའང་རྟག་ཏུ་ཕྱག་འཚལ་ལོ་༎
མོས་ཤིང་གུས་དང་ཤིན་ཏུ་འཛིན་པ་དང་༎
དད་དང་མི་གཏོང་ཁྱད་པར་ཕྱོགས་པ་ལའང་༌༎
ཀུན་ཏུ་བཟང་པོ་ཉིད་དུ་འཛིན་པས་དེ་དག་ལའང་ཕྱག་འཚལ་ལོ་༎
ཅིས་ཀྱང་མི་གོས་རྒྱལ་བ་ཉིད་ལས་གཞན་དུ་མ་མཐོང་ཡང་༌༎
སངས་རྒྱས་པར་འཛིན་དེ་དག་ལའང་རྟ་ཏུ་བཞིན་ཕྱག་འཚལ་ལོ་༎
དཔེ་འམ་ཚད་མས་དཔག་ཏུ་མེད་པའི་གསང་ཆེན
འདིར་། དང་པོར་སེམས་བསྐྱེད་ཐ་མར་དེ་བཞིན
གནས་པ་དེ་༎ ཀུན་ཏུ་བཟང་པོ་ཉིད་དུ་བདག་ཉིད་དུ་ལྟ་བའི་ཕྱིར་༎
རྡོ་རྗེ་ཅན་རྟག་ཏུ་དེ་དག་ལའང་ཕྱག་འཚལ་ལོ་༎
དེ་ནས་མགོན་མོ་སྒྲོན་མེད་ཀྱིས་༎
གསང་བ་ཆུད་མ་ཟོས་བྱའི་ཕྱིར་༎
རྡོ་རྗཻ་སེམས་དཔའ་རྡོ་རྗེའི་སྐུ་༎
ལག་ན་རྡོ་རྗེ་ཐོགས་པ་པོ་༎
གསང་བའི་འཛིན་པར་རབ་བསྔགས་ཕྱིར་༎
གསང་བའི་མཆོག་རྒྱུད་འདི་ཉིད་ནི་༎
ཡང་ནས་ཡང་དུ་གཏད་པར་བྱའོ་༎
དེ་བཞིན་ད་ལྟར་གཏོད་འཛིན་པ་༌༎
དེ་བཞིན་དུ་ནི་གཏད་བྱས་སོ་༎
རྒྱས་པ་ཆེན་པོ་རྒྱུད་ཕྱི་ཏ་དོན་འཛིན་པ་རྫཽགས་སོ་༎
རྒྱ་གར་གྱི་པནྟི་ཏ་བི་མ་ལ་མི་ཏྲ་དང་༌༎
བོད་ཀྱི་ལོ་ཙ་བ་རྨ་རིན་ཆེན་མཆོག་དང

བགེགས་དབང་བསྡུས་ཏེ་རིམས་ཉན་བསམ་༎
ཡུངས་ཀར་རྒྱལ་པོས་རབ་བརྡེགས་ཏེ་༎
ལག་མཐིལ་ཉི་མའི་སྟེང་དུ་ཧུམ་༎
ཁྲོ་བོ་རྒྱལ་པོ་བཟླས་པ་ཡིས་༎
ཁྲོ་ཆུང་ཚོན་གང་སྐར་ལྟར་འཁྲུག་། ཕུར་པ་ཐིམ་པས་གཟི་བྱིན་ལྡན་༎
བགེགས་ལ་བརྒྱབ་པས་བཏུལ་བར་བསམ་༎
གུ་གུལ་སྦྱར་མས་བདུགས་པ་ཡིས་༎
ཕུར་པ་དབལ་བསྐྱེད་བགེགས་སུབས་དང་༌༎
དགྲ་བོའི་ལྷ་ལྔ་དབྱེ་བར་བསམ་༎
ལག་གཉིས་རྒྱབ་སྦྱར་མཐེའུ་ཆུང་གཉིས་༎
གཅིག་ལ་གཅིག་འཁྱུད་མཛུབ་མོ་ཡང་༌༎
ཁ་འགྲམ་གཡས་གཡོན་ཡིད་དགུར་བསྒྲེང་༌༎
ལྷ་རྣམས་ནང་བཅངས་མཛུབ་མོ་གཉིས་༎
མཆེ་བར་བསམས་ཏེ་ལས་ཀྱི་ལྷས་༎
མཆེ་བ་ལས་༴༴ཀི༩༔ལཔཀྱང་ཁྲོ་ཚོགས་གཡོས་༎
བཟའ་ཞིང་གཡོན་བརྐྱང་སྙིང་མནན་མོས་༎
བཛྲ་ཡཀྴ་ཀྲོ་དྷ་ཁ་ཁ་ཧ་ཧ་ཧ་ཧ་།
ཧུམ་ཧུམ་ཧུམ་།
ཕཏ་ཕཏ་ཕཏ་།
ལག་གཉིས་ལུ་གུ་རྒྱུད་དུ་བསྣོལ་༎
མཐེ་བོང་གཡས་པ་གཡོན་སྟེང་བཞག་། མཇུབ་གཉིས
ངོས་སྦྱར་བསྒྲེང་ནས་བརྡེག་། སྡང་མིག་བགྲད་པའི
ནང་བྱུང་བའི་༎ ཁྲོ་བོ་ཁྲོ་མོ་དུ་མ་ནི་༎
ལག་པ་མདུང་རྩེ་རྣོན་པོ་ཡིས་༎
གནད་པའི་གནས་སུ་ཕུག་བསམས་ཏེ་༎
བདུན་ནམ་ཉི་ཤུ་རྩ་གཅིག་གམ་༎
བརྒྱ་རྩ་བརྒྱད་རིམ་གསལ་རིམ་བསྒོམ་༎
ཨོམ་བཛྲ་ཀྲོདྷ་མ་ཧ་བ་ལ་ཧ་ན་ད་ཧ་པ་ཙ་བི་དྷྭ་ན་ས་ཡ་།
ཙིཏྟ་ལམ་བོ་ད་ར་ཨུུ་ཙུས་སྨ་ཀྲོདྷ་ཧུམ་ཕཏ་།
ཡུངས་ཀར་བརྡེག་ཅིང་གུ་གུལ་བདུག་། གོང་དང་འདྲ་ཕྱིར་འདིར་མ་བཤད་༎
ལས་འདི་བསྟན་ཞིང་གྲུབ་པར་ནི་༎
སྲས་མཆོག་དེ་ལ་བཅོལ་བར་བྱ་༎
མནན་པའི་འཁོར་ལོ་ནག་པོ་ནི་༎
ངེས་པའི་དོན་དུ་བཤད་ཕྱིར་རོ་༎
ཅུང་ཟད་བྱིན་ཆུང་མི་དགའ་ན་༎
རྡོ་རྗེས་བརྗིད་ཅིང་མནན་པ་ཡིས་༎
བསམ་གཏན་དག་གིས་མནན་པའི་ཕྱིར་༎
ཛ་ཧུམ་གོང་གི་འཕྲོ་འདུ་ཡིས་༎
ལྕགས་ཀྱུས་མགྲིན་བཀུག་ཞགས་པས་བཅིང་༌༎
སྲས་མཆོག་སྤྱི་བོ་བསྡུས་པའི་སྟེང་༌༎
ཧུམ་མཐིང་ནག་ལས་རྡོ་རྗེ་ནི་༎
རྒྱ་གྲམ་མེ་ལྕེའི་འཕྲེང་བསྐོར་དཀྱིལ་༎
སུ་ནི་གསེར་བཙོའོ་ཁ་དོག་འདྲ་༎
ཨོམ་བཛྲ་སུ་མེ་རམ་ཧུམ་ས་མ་ཡ་སྟྭམ་།
ཞེས་བརྗོད་གསེར་གྱི་རི་རབ་ནི་༎
པདྨ་བྱེ་བ་གྲུ་བཞི་པ་༎
དེ་སྟེངས་བྲུམ་ལས་གཞལ་ཡས་ཁང་༌༎
འཁོར་ལོ་རྩིབས་བཞི་དཀྱིལ་སྟེངས་སུ་༎
བསྒྲིབ་མ་ལས་ནི་བཅོམ་ལྡན་འདས་༎
དོན་ཡོད་གྲུབ་པ་ལྗང་ཁུ་ནི་༎
ཞལ་གསུམ་ཕྱག་དྲུག་ཞབས་བཞིར་བགྲད་།
ཁྲོ་བོ་ཡབ་ཡུམ་ཁྲ་ཐབས་བརྒྱད་༎
སྒོ་མ་བཞི་འཁོར་བཅས་པ་བསྒོམ་༎
སྤྱན་དྲངས་བྱིན་བརླབས་དབང་བསྐུར་ནས་༎
མཆོད་བསྟོད་བཟླས་བརྗོད་ཚུལ་བཞིན་བྱ་༎
འོད་ཟེར་འཕྲོ་དུ་རི་རབ་བརྗིད་༎
རི་རབ་ཀྱིས་ཀྱང་འཁོར་ལོ་མནན་༎
འཁོར་ལོ་འཁོར་བས་རྒྱ་གྲམ་ཡང་༌༎
བརྗིད་པས་ཧུམ་འཕྲོས་ཧུམམ་རྡོ་རྗེས་།
ཁྲོ་བོས་གཟིར་ཅིང་མི་གཡོ་བར་༎
བསྐལ་བའི་མཐའ་རུ་མནན་པ་དང་༌༎
ཧུམ་ལས་སྲས་མཆོག་འཕྲོ་འདུ་ཡིས་༎
གཟའ་བ་བསྒྲལ་ཞིང་༄༅༎
ནན་པར་བསམ་༎
འཕྲིན་ལས་དེ་བཞིན་བཅོལ་བའི་ཕྱིར་༎
ཚིག་དང་དབྱངས་ཀྱིས་བསྐུལ་བ་ནི་༎
ཁྲོ་བོས་མི་བཏང་གཟིར་བའི་ཕྱིར་༎
རྒྱ་གྲམ་རྡོ་རྗེ་གཟིར་བར་མཛོད་༎
འཁོར་ལོས་རྡོ་རྗེ་གཟིར་བར་མཛོད་༎
འཁོར་ལོས་རྡོ་རྗེ་གཟིར་བ་དང་༌༎
རི་རབ་ཀྱིས་ཀྱང་འཁོར་ལོ་ཡི་༎
བྱིན་བསྐྱེད་དོན་དུ་གཟི་ལྡན་མཛོད་༎
རི་རབ་གཟི་བྱིན་ལྡན་པའི་ཕྱིར་༎
ཁྲོ་རྒྱལ་ཚོགས་ཀྱིས་མནན་པར་མཛོད་༎
ཉིན་ཞག་གཅིག་ནི་དེ་ལ་བསྒོམ་༎
གལ་ཏེ་དེས་ཀྱང་མ་གྲུབ་ན་༎
བསྟན་པའི་འཁོར་ལོ་ནག་པོ་ནི་༎
དུག་གཏོར་ནག་པོ་ཆ་གཅིག་ལ་༎
ཧུམ་ནག་གཟི་བྱིན་ལྡན་པ་ཡིས་༎
འཕྲོ་འདུ་དུག་གི་རླངས་པ་དང་༌༎
མཚོན་ཆའི་ཆར་དུ་གྱུར་པ་ཡིན་༎
ནག་པོ་ནག་མོ་དྲག་མོ་ནི་༎
དུག་གིས་ཕྱག་ཚང་ཡིན་པའི་ཕྱིར་༎
དེ་ཡི་བསྒོམ་པ་འདི་ལྟར་བྱ་༎
ནག་པོ་ཆེན་པོ་རལ་པ་ཅན་༎
གསེབ་ནས་དུག་སྦྲུལ་མགོ་གསུམ་པས་༎
ཁ་ནས་དུག་སྐྱུག་སྤྱི་གཙུག་ནས་༎
རྩ་འགྲམ་ཐམས་ཅད་འགེངས་པར་བྱེད་༎
དཔྲལ་ནས་དུག་མིག་ལྷང་ཙེར་ནས་།
ཁྲོ་རྒྱལ་དུག་གིས་དུད་འདྲ་བས་༎
མིག་ནས་ཞུགས་ཏེ་ལུས་ཀུན་བརླག་། རྣ་བ་དུག་གི་སྒྲ་སྒྲོགས་པས་༎
སྣ་ནི་དུག་གི་དུད་པ་དང་༌།
ཁ་ནས་དུག་གི་མ་ཆུ་དང་༌༎
སྙིང་ནི་དུག་གི་འཕྲོ་འདུ་ཅན་༎
ཤངས་ནི་དུག་གི་དུད་པ་དང་༌།
འཇོམས་པ་དུག་གི་ཆུ་རྒྱུན་དག་། ལྡན་པའི་དུ་མ་བྱུང་བ་ཡི་༎
བུག་དགུར་ཞུགས་པས་ལས་བྱས་ཏེ་༎
གདོན་ནི་དེ་ལ་བླུད་པའི་ཕྱིར་༎
ཨོམ་བཛྲ་ཀྲོ་དྷ་ཧ་ལ་ཧ་ལ་ཧུམ་ཕཏ་།
སྟོང་ཕྲག་གཅིག་ཏུ་ངེས་པར་བཟླས་༎
མཧ་དེ་བ་དབང་བསྡུས་པས་༎
ཕྱག་ཚང་ཡིན་པར་བཤད་༎
དཔལ་ལྡན་རེ་ཏྲི་དབང་བསྡུས་ཕྱིར་༎
ནག་མོ་སྐྲ་གཅིག་མིག་གཅིག་ལས་༎
བུག་དགུ་མཚོན་ཆ་སྤྲོས་པའོ་༎
བགེགས་ཀྱི་ཚོགས་ལ་བརྒྱབ་པར་དམིགས་༎
ཨོམ་བཛྲ་ཀྲོ་དྷ་ཧ་ན་ཧ་ན་ཧུམ་ཕཏ་།
སྟོང་ཕྲག་གཅིག་ནི་ཉེ་བར་བཟླས་༎
ཡ་སྟབས་འཁོར་ལོ་ནག་པོ་ནི་།
བསྒྲུབ་པའི་གཏོར་མ་ནག་པོ་དེ་༎
དབུལ་ཕྱིར་འདི་ལྟར་བསྒོམ་པར་བྱ་༎
ཡེ་ཤེས་ལྷ་དང་འཇིག་རྟེན་པ་༎
ཧེ་རུ་ཡབ་ཡུམ་ཁྲོ་བོ་ལ་༎
ཡབ་ཡུམ་ཁྲ་ཐབས་ཡབ་དང་ཡུམ་༎
སྒོ་མ་བཞིར་དམིགས་མ་མོ་དང་༌༎
སིང་ཧ་གནོད་སྦྱིན་སྲིན་མོ་དམིགས་༎
ཧུམ་ལས་འོད་འཕྲོས་སྤྱན་དྲངས་ཕྱིར་༎
ཛ་ཧུམ་བམ་ཧོ་ཨེ་ཧྱེ་ཧི་བྷ་ག་ཝན་།
བིད་ད་ཡ་ཤ་ཛ་བྷྱོ་བྷྱོ་རུ་ལུ་རུ་ལུ་ཧུམ་།
ལན་བདུན་བརྗོད་པར་སྤྱན་དྲང་ངོ་༌༎
ཐུགས་ཀའི་ཧུམ་ལས་འོད་འཕྲོས་ཏེ་༎
སྐུ་གསུང་ཐུགས་ཀྱིས་བྱིན་གྱིས་བརླབ་༎
འོད་ཟེར་འཕྲོ་འདུས་དབང་བསྐུར་རྗེས་༎
གཏོར་མ་ལ་ཧུམ་འཕྲོས་པ་ལས་༎
འོད་ཟེར་འདོད་ཡོན་ལྔ་རུ་དམིགས་༎
མཆོད་པར་དམིགས་ཏེ་སྔགས་འདི་བརྗོད་༎
ཨོམ་པྲ་ཏི་ཛ་།
ལན་བདུན་གཏོར་མ་དབུལ་བའོ་༎
བདུད་རྩི་དེ་ལ་དབུལ་བ་ནི་༎
རིགས་མཐུན་རྡོ་རྗེ་རིན་ཆེན་དང་༌༎
པདྨ་རལ་གྲི་ལྕེ་དེ་ཡིས་༎
བདུད་རྩི་ལ་ནི་གསོལ་བར་དམིགས་༎
ཨོམ་ས་མ་ཡ་ཨ་མྲྀ་ཏ་ཨ་མྲྀ་ཏ་པྲ་ཏི་ཛ་ཧུམ་སྭཧ་།
ལན་༄༅༎
བདུན་བཟླས་ཏེ་ཨ་མྲྀ་ཏ་༎
ཕུལ་ནས་ཅི་འདོད་ལས་བཅོལ་བ་༎
ཞི་རྒྱས་དབང་དྲག་ལས་རྣམས་ཀྱང་༌༎
ཅི་དགའ་བཞིན་དུ་བྱེད་པར་དམིགས་༎
ཁྱད་པར་དྲག་པོ་ཉིད་བྱེད་དམིགས་༎
རྗེས་བསྟབ་འཁོར་ལོ་ནག་པོ་ནི་༎
གཏོར་མ་ནག་པོ་ཆ་གཅིག་བཤམས་༎
ཕྱག་ན་རྡོ་རྗེ་རྒྱལ་དམིགས་ཏེ་༎
འོད་འཕྲོས་སྤྱན་དྲང་དམིགས་པ་ནི་༎
མགོན་བྱེད་བདུན་ཅུ་རྩ་གཉིས་སོ་༎
དམ་ཚིག་ཅན་འཁོར་དང་བཅས་པ་དང་༌༎
འཇིག་རྟེན་ནང་ན་མཐུ་ཆེ་བ་༎
ཀུན་ཏུ་རབ་ཏུ་སྤྱན་དྲངས་ཏེ་༎
ཧུམ་ལས་འོད་འཕྲོས་ཐམས་ཅད་ཀྱང་༌༎
འོད་དུ་ཞུ་སྟེ་ཆོས་སྐུ་ཡིན་༎
དག་པའི་ལས་སུ་བསྐྱེད་པ་ལ་༎
གཏོར་མ་འོད་ཞུ་འོད་ཟེར་ལས་༎
འདོད་ཡོན་གྱུར་པ་དབུལ་བར་དམིགས་༎
སྲས་མཆོག་ཐུགས་ཀའི་ཧུམ་ལས་ཀྱང་༌༎
བདུད་རྩིར་གྱུར་པས་སྣོད་བཀང་སྟེ་༎
ཕུལ་བའི་དུས་སུ་ལས་བཅོལ་བས་༎
གསོད་པའི་ལས་ལ་བརྩོན་པར་དམིགས་༎
གཤེགས་གསོལ་ཏིང་འཛིན་བསྡུ་བ་ནི་༎
རིམ་པ་བཞིན་དུ་ཤེས་པར་བྱའོ་༎
བསྒྲུབ་པའི་འཁོར་ལོ་ནག་པོ་ནི་༎
བཅུད་དུ་གྱུར་པའི་མན་ངག་སྟེ་༎
རབ་ཀྱི་འབྲིང་ལ་བསྟན་པར་བྱུའོ་༎
རབ་མཐའ་མན་ཆད་བསྟན་མི་བྱ་༎
བསྒྲུབ་པའི་འཁོར་ལོ་ནག་པོའོ་༎

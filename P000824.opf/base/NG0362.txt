(༣)༄༅།  ། པ་ཉིད་༎
མཉམ་པ་ཆེན་པོའི་ཀློང་དུ་གནས་༎
འདུ་ཤེས་འདུ་བྱེད་སྣ་ཚོགས་པས་༎
མི་གཡོ་རང་བྱུང་ཐིག་ལེར་བསྟན་༎
དེ་དང་ང་དང་བདག་མེད་ཅིང་༌༎
རྐྱེན་གྱི་རྡུལ་གྱིས་མི་འགོ་སྟེ་༎
རང་བཞིན་རྣམ་པར་དག་པས་ན་༎
ཐམས་ཅད་བདེ་གཤེགས་སྙིང་པོ་ཉིད་༎
གང་དུ་འགྲོ་ཞིང་གང་དུ་སྐྱེ་༎
འཇིག་རྟེན་སྐྱེ་བའི་དངོས་པོ་མེད་།
ཁྱུང་ཆེན་མཁའ་ལ་འཕྱོ་བ་དེ་༎
རྒྱ་མཚོར་གནས་པའི་ཀླུ་རྣམས་ཀྱིས་༎
ལུས་ཉིད་མ་རུངས་འཇིག་པ་ལྟར་༎
རྡོ་རྗེ་ཐེག་མཆོག་བླ་མེད་པ་༎
བྱ་བྲལ་མ་མཉམ་ཐམས་ཅད་སྡུད་༎
རྣམ་རྟོག་ཞིག་པས་ས་རྣམས་འཇོམས་༎
ཐེག་པ་མ་ལུས་ལྟོ་བར་ཟ་༎
བསམ་དང་བྲལ་བའི་དབྱིངས་ཉིད་དེ་༎
འདི་ཞེས་དཔག་ཏུ་མེད་པའི་ཕྱིར་༎
ཡི་གེའི་རྒྱུད་མེད་བསྒོམ་དུ་མེད་༎
བྱ་བྲལ་ནམ་མཁའ་ཇི་བཞིན་དུ་༎
མི་བཙལ་མི་བསྒྲུབ་མི་གཡེང་བར་༎
བསྒོམ་ཚུལ་ཟད་བྱད་སྤྱོད་ཚུལ་གཞོམ་༎
རང་རིག་སྙིང་པོ་མི་གཡོ་བར་༎
རྙེད་པའི་ལམ་དུ་སུ་འདོད་པ་༎
གླང་པོ་ཞོན་ནས་རྗེས་གཅོད་ཚུལ་༎
མཉམ་དབྱིངས་དག་པ་ལྡན་པ་ལ་༎
བོར་ནས་སངས་རྒྱས་ཚོལ་བར་བྱེད་༎
ཨེ་མ་ཧོ་སངས་རྒྱས་སྤྱོད་ཡུལ་འདི་༎
བཙལ་བས་རྙེད་པའི་གནས་མེད་དེ་༎
དྲུག་གི་ཆོས་བཞིན་ཡུལ་མེད་པས་༎
ལོང་བས་ནམ་མཁའ་བསྙབས་པ་བཞིན་༎
གོང་ནས་གོང་དུ་ཚངས་པའི་མི་༎
བྱ་བྲལ་ཆོས་དང་མཐུན་པ་མིན་༎
ཅི་སྟེ་ལམ་ལ་བགྲོད་འགྱུར་ན་༎
ནམ་མཁའི་མཐའ་བཞིན་མཐོང་བ་མེད་༎
ཡེ་ནས་མཉམ་རྫོགས་སྙིང་པོ་ལ་༎
བསྒྲུབ་དང་བསྲུང་བར་བྱ་བ་མེད་༎
བསྒྲལ་དང་མ་བསྒྲལ་གཉིས་མེད་ཅིང་༌༎
དགེ་དང་མི་དགེའི་བསམ་ལས་འདས་༎
རྒྱུ་དང་འབྲས་བུ་དབྱེར་མེད་དེ་༎
ཉོན་མོངས་ལྔ་པོ་སྤངས་བྱས་ནས་༎
ཐར་པ་བྱང་ཆུབ་བསྒྲུབ་ཏུ་མེད་༎
ཡེ་ནས་དེ་བཞིན་ཉིད་ཀྱི་ཀློང་༌༎
དཀའ་ཐུབ་བགྲོད་སྐྱོང་འབད་རྩོལ་གྱིས་༎
ཡང་དག་སངས་རྒྱས་ལམ་མི་རྙེད་༎
སྡོམ་པས་རྩ་བ་བྱང་ཆུབ་རིང་༌༎
དགེ་རྩས་སྡུག་བསྔལ་སྐྱེ་བཞིར་འགྱུར་༎
ངན་སོང་དུ་ཡང་སྐྱེ་བར་བྱེད་༎
སྨད་འཚོང་མ་དང་སྦྱར་བྱས་ཤིང་༌༎
སེམས་ཅན་ཀུན་གྱི་སྲོག་བཅད་ན་༎
ཀུན་ཏུ་བཟང་པོའི་ས་ཉིད་དུ་༎
འབྱོལ་ཉོག་སྤྱོད་ཅིང་ཤིན་ཏུ་བདེ་༎
བདེ་བ་ཆེན་པོའི་རྒྱུད་ལས་།
མན་ངག་ཐམས་ཅད་མ་ལུས་ཀུན་རྫཽགས་པའི་ལྷུན
གྱིས་གནས་པའི་ལེའུ་སྟེ་ཉི་ཤུ་པའོ་༎ ༎
དེ་ནས་བཅོམ་ལྡན་འདས་ཀུན་ཏུ་བཟང་པོས་ལྟ
བ་སྣ་ཚོགས་པ་བལྟར་མེད་པའི་ཏིང་ངེ་འཛིན
ལ་སྙོམས་པར་ཞུགས་ནས་།
ཆེད་དུ་བརྗོད་པ་འདི་ཆེད་དུ་བརྗོད་དོ་༎
ཕྱི་དང་ནང་མེད་ཡེ་ཤེས་ཆེན་པོའི་མཁའ་༎
ཀུན་ལ་ཀུན་ཉིད་དཔལ་གྱི་སྐུ་༎
རང་གཞིན་དཀྱིལ་འཁོར་ཡང་དག་ཉིད་༎
དེ་བཞིན་མཉམ་རྫོགས་ལྷུན་གྲུབ་ཀྱིས་༎
ཡུལ་དང་རིག་པ་གཉིས་མེད་པར་༎
སྔ་ཕྱི་མེད་དབྱིངས་དེ་བཞིན་ཉིད་༎
རྡོ་རྗེ་སེམས་དཔའ་འདྲ་བ་ཡང་༌༎
ལྟ་བར་སྣང་བས་འབྲས་བུ་མིན་༎
འདུས་དང་མི་འདུས་༄༅།  ། གནས་མི་གནས་༎
རྩ་བ་མིན་ཏེ་ལྟུང་བའི་རྒྱུ་༎
ས་ཡང་བགྲང་དང་འཇུག་ཕྱག་འཚལ་༎
བསྐྱེད་དང་བསྒྲུབ་དང་མཆོད་པ་རྣམས་༎
ངང་གིས་དག་པས་ངང་གནས་པ་༎
དཀའ་ཐུབ་དཀའ་བ་སྤྱད་མི་དགོས་༎
ས་དང་རྩོལ་བས་བཙལ་མི་དགོས་༎
འདི་ནི་ཡེ་ཤེས་བླ་མེད་པ་༎
བགྲང་ཞིང་འཇུག་ཆགས་བྱ་མི་དགོས་༎
འདི་ནི་བྱ་མེད་བྱ་ལས་འདས་༎
བསྐྱེད་དང་བསྒྲུབ་པ་བྱ་མི་དགོས་༎
འདི་ནི་མི་སྐྱེ་བདེ་བའི་ཀློང་༌༎
མཆོད་པ་རྒྱལ་བ་མཆོད་དུ་མེད་༎
འདི་ནི་རྒྱལ་མཆོག་རྫོགས་པའི་སྐུ་༎
ཡི་གེས་མཚོན་པར་བྱ་མི་དགོས་༎
འདི་ནི་རང་བཞིན་གསལ་བའི་འོད་༎
བསྟོད་དང་བཀུར་དང་བཀུར་མི་དགོས་༎
འདི་ནི་ཕུང་པོའི་དབྱིབས་ལས་འདས་༎
ཡེ་ཤེས་ལྔ་ཡི་འོད་དང་བྲལ་༎
འདི་ནི་ཁ་དོག་དབྱིབས་མ་ཡིན་༎
འདི་ལ་ལྟ་བས་བལྟ་རུ་མེད་༎
ལྟ་བ་ཉིད་ཀྱི་ཚིག་ལས་འདས་༎
འདི་ལ་རྒྱུ་དང་འབྲས་བུ་མེད་༎
གང་ཡང་འབྱེད་པ་མེད་པའི་མཆོག་། འདི་ནི་འདུས་པ་ཞེས་བྱ་སྟེ་༎
རྒྱ་མཚོའི་ཀློང་བཞིན་ཐམས་ཅད་འདུས་༎
གང་ཡང་དངཽས་ཡོད་མ་ཡིན་ཏེ་༎
དངོས་མེད་དེ་ཉིད་སྣ་ཚོགས་སྣང་༌༎
སྣང་བ་ཉིད་ན་གང་ཡང་མིན་༎
ཐེག་པ་སྣ་ཚོགས་ཀུན་སྤྱོད་ཀྱང་༌༎
དངོས་མེད་དེ་ཉིད་ཡང་དག་ཉིད་༎
དཔའ་བོས་མི་ཚུགས་འབྲས་བུའི་མཆོག་། རྡོ་རྗེ་སེམས་དཔའ་ཉིད་ཀྱི་ཚུལ་༎
ད་ལྟའི་བདེ་བ་ཕྱི་མའི་བདེ་༎
མངོན་སུམ་པ་དང་རྒྱབ་ནས་བྱུང་༌༎
དེ་ཡང་རྣམ་པའི་སྐྱོན་ཡིན་པས་༎
དེ་ལ་བརྟེན་པར་མི་བྱའོ་༎
གདོད་ནས་སྙིང་པོ་ཡིན་པས་ནི་༎
དུས་གསུམ་གཅིག་སྟེ་ཁྱད་པར་མེད་༎
བྱང་ཆུབ་སེམས་དཔའ་དབང་ཕྱུག་དང་༌༎
ཞིང་ཁམས་རྒྱལ་བ་མ་ལུས་ཀུན་༎
རྫོགས་པ་ཆེན་པོ་རྫོགས་ཆེན་པོ་༎
བསམ་འདས་བརྗོད་མེད་མཆོག་གི་ལམ་༎
ཕ་རོལ་ཕྱིན་པ་བཅུ་ཡི་བཅུ་༎
གྲུབ་པ་མཆོག་གི་ཐ་སྙད་ལ་༎
སྒྲོ་དང་སྐུར་དང་རྣམ་པ་ཡེ་ནས་རྒྱལ་བའི་རྣམ་དག་སྐུ་༎
རྒྱས་སོ་རྒྱས་སོ་ཁམས་གསུམ་ཡེ་སངས་རྒྱས་༎
བརྗོད་དུ་བརྗོད་དུ་ཡོན་ཏན་དབང་ཕྱུག་འདི་༎
བརྗོད་པའི་ཐ་སྙད་ལས་འདས་བརྗོད་དུ་མེད་༎
སྒོམ་པ་ཉིད་ནི་རྟོག་པའི་རྟོག་པ་སྟེ་༎
མི་བསྒོམ་མི་བཙལ་རང་རིག་ཉིད་ཀྱི་སྐུ་༎
དེ་བཞིན་དེ་བཞིན་དེ་བཞིན་གྱི་མཐར་གཞག་། གཞག་དུ་གཞག་དུའང་གཞག་པ་མེད་པས་ན་༎
གཞག་ཏུ་མེད་པའི་གཞག་སར་གཞག་ལ་གཞག་།
གཞག་པ་གཞག་པའི་དངོས་པོ་རྡོ་རྗེ་སེམས་དཔའི
ཐུགས་༎ འདི་ཞེས་བསྟན་དུ་སངས་རྒྱས་ཉིད་ཀྱིས་མེད་༎
བདེ་བ་ཆེན་པོའི་རྒྱུད་ལས་།
གསང་བ་མན་ངག་ལྟར་མེད་པའི་ལེའུ་སྟེ་ཉི
ཤུ་རྩ་གཅིག་པའོ་༎ ༎ གསང་བའི་བདག་པོ
རྡོ་རྗེ་འཛིན་པ་ཆེན་པོས་གསོལ་པ་།
བཅོམ་ལྡན་འདས་དེ་བཞིན་ཉིད་ཇི་ལྟར་ལགས་པ་བཤད་དུ་གསོལ་༎
ཞེས་ཞུས་པས་།
བཅོམ་ལྡན་འདས་བདེ་དབང་ཀུན་ཏུ་བཟང་པོས་།
ཇི་བཞིན་ཉིད་སྣ་ཚོགས་པའི་ཏིང་ངེ་འཛིན་ལ
སྙོམས་པར་ཞུགས་ནས་ཆེད་དུ་བརྗོད་པ་འདི་ཆེད
དུ་བརྗོད་༄༅། ། དོ་༎
ཨེ་མ་ཧོ་སྣ་ཚོགས་ཀུན་ཏུ་ངོ་བོ་ཉིད་༎
གདོད་ནས་མ་སྐྱེས་རྣམ་དག་བྱང་ཆུབ་སེམས་༎
རང་བཞིན་དབྱེར་མེད་གདོད་ནས་མ་ཕྱེད་ཅིང་༌༎
ཡེ་ནས་མཉམ་པས་རྒྱལ་བ་རྒྱ་མཚོ་ཡིན་༎
དུས་གསུམ་སྲིད་གསུམ་མཉམ་པའི་སྙིང་པོ་ཉིད་༎
ཡེ་ནས་ཀུན་བཟང་ཤེས་རབ་མཆོག་གི་དབྱིངས་༎
དབྱེ་བསལ་མེད་ཕྱིར་བཟང་ངན་བླང་དོར་མེད་༎
བདག་དང་གཞན་དུ་མེད་བྱེད་སྙིང་པོ་ཡེ་ཤེས་ཉིད་༎
སྙིང་པོ་མ་མཐོང་ཤེས་རབ་མ་སྦྱངས་པས་༎
གཞན་དུ་ཚོལ་ཞིང་རྨོངས་པའི་སེམས་ཅན་གྱིས་༎
བསྟན་ཀྱང་མ་ཐོས་མཚོན་ཀྱང་མ་མཐོང་བ་༎
བདག་ཉིད་གཞན་དུ་ཚོལ་བས་སངས་མི་རྒྱ་༎
དེ་དང་མ་བྲལ་སྟོན་པ་མི་མཐོང་ཞིང་༌༎
ལམ་དུ་འདོད་པས་ལམ་ལ་བགྲོད་འགྱུར་བ་༎
བགྲོད་པས་འདོད་སར་ཕྱིན་པར་མི་ནུས་ཏེ་༎
དོན་ཉིད་སྦག་མ་ལུས་ཀྱང་མི་མཐོང་བ་༎
ཤེས་ཤིང་བསྒྲུབ་རྒྱུ་ཅི་ཡིན་གང་གིས་ཤེས་༎
བྱ་བྱེད་ལས་འཕགས་གྱི་ནར་འདུག་བྱེད་པ་༎
གང་ཞིག་བློ་ལ་སྤྱོད་པ་བྱང་ཆུབ་སྤྱོད་པར་འགྱུར་༎
རྟོག་དཔྱོད་བློ་ཡི་མཚན་མ་མ་སྤངས་པར་༎
དྲན་མེད་མི་སྤོང་འཁོར་རྒྱུ་མི་འབྱེད་དོ་༎
དྭངས་སྙིགས་མི་འབྱེད་མངོན་སུམ་སངས་རྒྱས་ལ་༎
འདི་ཞེས་དོན་ལ་མཚོན་དུ་མེད་པའི་ཕྱིར་༎
བློ་ཡི་རིག་པས་དོན་ལ་སུ་སྦྱོང་བ་༎
ནམ་མཁའི་སྤྲིན་ལ་མངོན་གཟུགས་སྤྱོད་པ་ཡིན་༎
ནམ་མཁའ་མེད་པར་གང་གིས་ཤེས་པ་ན་༎
སྤྲིན་ཞིག་འབྱུང་ཞིང་ཁེབས་པར་མི་སྲིད་དོ་༎
རྣམ་པར་དག་པའི་གཡུང་དྲུང་སངས་རྒྱས་ལ་༎
ཐམས་ཅད་ཡེ་ནས་མཉམ་གནས་རྣམ་དག་ཅིང་༌༎
མི་རྟོག་ས་ལེར་གནས་ན་རྟོགས་མཛད་པ་༎
བདག་མེད་བདག་ཆེན་ཐམས་ཅད་འབྱུང་བའི་ཕྱིར་༎
མ་བཀག་པ་ལས་རྒྱུ་ཞིག་འབྱུང་མེད་པའི་༎
ཤེས་རབ་བླ་མེད་རྒྱལ་བ་མ་བཅོས་ལམ་༎
དཔྱད་མེད་དཔྱོད་བྲལ་བདག་འཛིན་ཐབས་སྟོབས་བྲལ་༎
མཁྱེན་གནས་ཇི་བཞིན་བདག་ཉིད་ཆེན་པོ་འདི་༎
སུས་ཀྱང་འདི་འདྲ་བསྟན་པར་གསུངས་མ་ཡིན་༎
ཇི་བཞིན་པ་ཉིད་བྱང་ཆུབ་ཡང་དག་ལམ་༎
བླང་དོར་མེད་པའི་སྐྱེས་མཆོག་བླ་མེད་པ་༎
མི་གཡོ་འདུ་འབྲལ་མེད་པའི་ཤེས་རབ་གཟུངས་༎
རྟོགས་པའི་ཡེ་ཤེས་ཡིད་བཞིན་ནོར་བུ་གཏེར་༎
བསྟན་པར་དཀའ་ཞིང་དོན་དུ་ཕེབ་མི་རུང་༌༎
མེ་ལོང་གཟུགས་བརྙན་ཚུལ་དུ་སུས་སྣང་བ་༎
དམ་པ་ཉིད་ནི་འདི་འདྲ་བསྟན་དུ་མེད་༎
གཏི་མུག་ཚུལ་དུ་ཤིན་ཏུ་གསལ་རིག་མེད་༎
ལྕགས་ཀྱི་སྒྲོམ་བུ་ཐེབ་རྒྱས་བཏབ་པ་བཞིན་༎
ནོར་གཟུངས་དམ་པ་ཁྱད་པར་བསྟན་པ་དཀའ་༎
ཕྱི་ནང་མི་སྒྲིབ་གསལ་བའི་སྙིང་པོ་འདི་༎
ཐམས་ཅད་མ་ནོར་ལྟ་བ་ཇི་བཞིན་ཉིད་༎
འཁོར་བ་མ་སྤངས་སྡུག་བསྔལ་བྱང་ཆུབ་ལམ་༎
ལྟ་དང་བལྟ་བར་བྱ་སྤྱོད་ཡུལ་ལས་འདས་༎
ཡེ་ཤེས་སྒྲོན་མ་འཛིན་འཁྲུལ་ལས་འདས་པ་༎
ཐུགས་རྗེ་ཆེན་པོ་རོལ་པའི་ཡེ་ཤེས་འཕྱེ་༎
བསྒོམ་དང་བསྒྲུབ་དང་བསམ་དང་བརྗོད་ལས་འདས་༎
ཇི་བཞིན་པ་༄༅།  ། ཉིད་སངས་རྒྱས་སངས་རྒྱས་པས་༎
ཇི་བཞིན་པ་དེ་དེ་བཞིན་དེ་བཞིན་བློ་༎
བརྟན་ཞིང་མི་འགྱུར་དམ་ཚིག་ཆེན་པོ་ཡིན་༎
ཡེ་ནས་ཡངས་པའི་སྙིང་པོ་སྒྲོན་མ་འབར་༎
ངོ་མཚར་རྨད་བྱུང་རོལ་པ་ཆེན་པོ་འདི་༎
བྱ་བྲལ་ནམ་མཁའ་ཇི་བཞིན་ཡེ་ནས་ཡིན་༎
ཅི་ཡང་མི་དམིགས་གཏི་མུག་ངང་ཉིད་ལས་༎
རང་རིག་ཡེ་ཤེས་འབར་བ་དེ་མ་ཐུགས་༎
ཇི་བཞིན་པ་དེས་སེམས་ནི་མཚུངས་པའི་ལམ་༎
འགྲོ་བ་ཀུན་གྱི་རང་བཞིན་དེ་བཞིན་ཉིད་༎
མི་ཤེས་བསླད་པས་འཁྲུལ་པའི་ཕྱིར་༎
སྨན་ཉིད་སྨན་པ་ཚོགས་པ་ཇི་བཞིན་ཏེ་༎
རང་རིག་ཡེ་ཤེས་མི་འགྱུར་བདེ་བ་ཡི་༎
ཕྱི་ནང་གཉིས་ན་མི་གནས་ཇི་བཞིན་ཉིད་༎
འདི་ཞེས་བསྟན་པ་དཀའ་བས་བར་ནའང་མེད་༎
བདེ་བ་ཆེན་པོའི་རྒྱུད་ལས་།
གསང་བའི་མན་ངག་ཇི་བཞིན་པའི་ལེའུ་སྟེ་ཉེར
གཉིས་པའོ་༎ ༎ དེ་ནས་བཅོམ་ལྡན་འདས་ཀུན
ཏུ་བཟང་པོས་དབང་བསྐུར་བའི་ཏིང་ངེ་འཛིན་ལ
སྙོམས་པར་ཞུགས་ནས་།
ཆེད་དུ་བརྗོད་པ་འདི་ཆེད་དུ་བརྗོད་དོ་༎
ཡེ་ཤེས་དབང་རྫོགས་རང་བཞིན་རྒྱལ་པོ་ཉིད་༎
དབང་བྱེད་འཁོར་ལོ་མཉམ་གནས་ཆགས་མེད་གཞི་༎
རང་རིག་རྣམ་གསལ་ཡེ་ཤེས་དབང་བསྒྱུར་དང་༌༎
དེ་བཞིན་ཉིད་ལ་རང་རིག་དེ་བཞིན་གནས་༎
དེ་བཞིན་ཉིད་དེ་བསམ་ཡས་འདུ་འཕྲོ་ཉིད་༎
སྐུ་ཡི་སྐུ་སྟེ་སྣ་ཚོགས་དབང་བསྐུར་སྐུ་༎
སྲིད་གསུམ་དབང་བསྒྱུར་རང་རིག་རྒྱལ་པོ་དེས་༎
རང་གི་སྙིང་པོ་མ་ལུས་མཆོག་གནས་བྱེད་༎
གང་ཡང་བསྐུལ་བར་བྱ་མེད་ལས་འདས་དང་༌༎
དེ་ནི་ཡེ་ཤེས་སྙིང་པོ་མཉམ་དབྱིངས་ཀློང་༌༎
ཀུན་འདུས་རོལ་པ་མཛད་པ་དབང་གི་མཆོག་། དབང་རྫོགས་གཏི་མུག་ཇི་བཞིན་བྱ་བྲལ་ལམ་༎
སངས་རྒྱས་དཀྱིལ་འཁོར་མ་ལུས་རྒྱལ་བའི་སྐུ་༎
སྐུ་ལྔ་ཡེ་ཤེས་ལྔ་དང་དབང་ལྔ་ཆོས་༎
འདུ་ཤེས་འདུ་མི་བྱེད་པ་མཆོག་གི་མཆོག་། དབང་གི་འདུ་མི་བྱེད་པ་མཆོག་གི་དབང་༌༎
སྣ་ཚོགས་དཀྱིལ་འཁོར་བསྡུས་པ་དཀྱིལ་འཁོར་མཆོག་།
མཆོག་གསུམ་རྫོགས་པར་གནས་པ་དབང་མཆོག་གོ་།
འདས་དང་མ་བྱོན་ད་ལྟ་མ་ངེས་ཀྱི་༎
ཐ་སྙད་མིང་ཡང་ཡེ་ནས་མི་གནས་ཏེ་༎
སྐྱེ་དང་འགག་པ་མེད་པར་རྣམ་བརྟགས་ནི་༎
འདི་ནི་དུས་གསུམ་ཆེན་པོ་སྦྱོར་བའི་སྐུ་༎
གདོད་ནས་མཉམ་པས་རིམ་པར་བཀོད་པ་མེད་༎
གཅིག་དང་དུ་མ་མེད་པས་ཕྱོགས་སུ་བྲལ་༎
ཚོགས་ཀྱི་རྒྱན་རྣམས་མཆོད་པར་བཀྲམ་པའི་དབང་༌༎
ལྷུན་རྫོགས་རང་བཞིན་གནས་པས་འདྲིམ་པའང་མེད་༎
ལྷུན་གྱིས་གནས་པས་མི་བསྡོ་མི་བསམ་ཞིང་༌༎
གདོད་ནས་དག་པས་བདུད་རྩི་ཡིན་པའི་ཕྱིར་༎
འདུ་མཆེད་བཅུ་གཉིས་ཁྱད་པར་མཆོག་ཏུ་ཡང་༌༎
རང་བཞིན་ལྷུན་གྱིས་གྲུབ་པས་དབང་གི་དང་༌༎
སྐུ་གསུམ་ཡེ་ཤེས་ཤར་བས་དབང་ཡང་རྫོགས་༎
ལྷག་པའི་བསམ་པས་དབང་ལྔ་གཟུང་བ་མེད་༎
བདེ་བ་ཆེན་པོའི་རྒྱུད་ལས་།
གསང་བའི་མན་ངག་དབང་གི་སྐབས་ཀྱི་ལེའུ་སྟེ
ཉེར་༄༅། ། གསུམ་པའོ་༎ ༎ དེ་ནས་བཅོམ
ལྡན་འདས་ཀུན་ཏུ་བཟང་པོ་ཉིད་ལ་།
རྡོ་རྗེ་ཆོས་རྡོ་རྗེ་འཛིན་པས་གསོལ་པ་།
བསམ་ཞིང་བརྗོད་དུ་མེད་པའི་དོན་བསྟན་དུ་གསོལ་ཞེས་གསོལ་བ་བཏབ་པས་།
བཅོམ་ལྡན་འདས་ཀུན་ཏུ་བཟང་པོ་བསམ་དུ་མེད་པའི་ཏིང་ངེ་འཛིན་ལ་སྙོམས་པར་ཞུགས་ནས་།
ཆེད་དུ་བརྗོད་པ་འདི་ཆེད་དུ་བརྗོད་དོ་༎
བསམ་འདས་བརྗོད་མེད་ངང་ལ་ཕྱལ་འཚལ་ལོ་༎
སྟོན་པའི་སྟོན་པ་མཆོག་ལ་ཕྱག་འཚལ་ལོ་༎
ཀུན་གྱིས་ལམ་བསྔགས་དཔེ་མེད་ལ་ཕྱག་འཚལ་ལོ་༎
ཆོས་ཀྱི་སྙིང་པོར་གྱུར་པ་ཇི་བཞིན་ཉིད་ལ་ཕྱག་འཚལ་ལོ་༎
བྱ་བྲལ་མཁྱེན་ལྡན་ཀློང་ལ་ཕྱག་འཚལ་ལོ་༎
ཇི་བཞིན་ཡེ་ནས་མཁྱེན་ལྡན་སྐུ་ལ་ཕྱག་འཚལ་ལོ་༎
ས་ལ་རྣམ་གྲོལ་ཚུལ་ཁྲིམས་ལ་སོགས་ཀུན་༎
སྤྱོད་པ་མཆོག་གྱུར་བདེ་གཤེགས་རྣམས་ཀྱི་ཡུམ་༎
ཀུན་མཚུངས་རྣམ་གྲོལ་མཆོག་དེ་སངས་རྒྱས་ཉིད་༎
ཕྲ་ཞིང་ཤེས་དཀའ་ཀུན་གྱིས་ལམ་སྟེ་མི་རྟོག་རྟོག་ལས་འདས་༎
དེ་མེད་མི་འབྱུང་དེ་ཕྱིར་རྣམ་གྲོལ་མཆོག་གི་ལམ་༎
མི་དམིགས་མི་གནས་སྤྲོས་མེད་བསམ་ཀུན་དང་༌༎
ཚིག་གིས་མི་ཕེབས་དབྱིབས་དང་ཁ་དོག་དབང་པོའི་སྤྱོད་ཡུལ་མིན་༎
བསྟན་ཅིང་བརྟག་པར་དཀའ་བར་བརྗོད་དུ་རྡུལ་ཙམ་མེད་༎
འདི་ཞེས་བསྟན་པའི་ལམ་མེད་གཅིག་མེད་དུ་མ་མེད་༎
ཚད་མས་གཞིགས་ནས་དོན་གྱིས་འགྲུབ་པར་བྱ་བ་ཉིད་།
ཁྱད་པར་གོལ་ཞིང་དེ་མིན་དེ་མིན་ལོགས་བྲལ་ན་༎
སྔོན་གྱིས་དྲང་སྲོང་བསྒོམ་མཁན་བསྒོམ་པ་ཉིད་དུ་གང་འདོད་པ་༎
བསྒོམ་ཆགས་ལམ་གྱི་ནད་ཀྱིས་ཟིན་པ་ཡིན་༎
སྤྱོད་པའི་མཐའ་ལ་དོན་གྱི་ལུང་མེད་འཁྲུལ་པ་ཡིན་༎
ཚིག་གི་མཐའ་སྤྱོད་ལམ་དུ་འདོད་ཅིང་མཐོང་བ་ཡིས་༎
དེ་ཉིད་རྟོག་པའི་རྒྱུན་འབྲངས་སྨིག་རྒྱུ་སྙེག་པ་འདྲ་༎
ཤེས་རབ་ཟབ་མོས་བླ་མེད་སངས་རྒྱས་ཚོལ་བ་རབ་ཏུ་སླ་༎
གཞན་ནས་མ་ཡིན་དེ་ཉིད་ཡིན་ཏེ་མཆོག་ཏུ་འདོད་༎
ཡང་དག་བྱང་ཆུབ་ལམ་ནི་ཚིག་གིས་མཚོན་དུ་མེད་༎
ཡང་དག་ཉིད་དུ་མཐོང་ན་འཁྲུལ་པ་སྟེ་༎
དག་དང་མ་དག་གཉིས་མེད་མཚུངས་པའི་ལམ་༎
རྣམ་པ་ཅིར་ཡང་མི་འབྱེད་ཡེ་ཤེས་གཏི་མུག་དང་༌༎
ངང་གིས་མི་གཡོ་མི་བསྐྱོད་ཏིང་འཛིན་རྒྱལ་པོར་གནས་༎
འདི་ལྟར་མཐོང་ཞེས་མཐོང་བའི་དམིགས་མེད་མངོན་སུམ
མཐོང་བའི་མིག་། དེ་ཕྱིར་ཐམས་ཅད་མཁྱེན་པའི
སྤྱན་ཞེས་དེ་ལ་བྱ་༎
མཐའ་དང་དབུས་མེད་ཡངས་པའི་རང་བཞིན་ཞེས་༎
མི་ལེན་མི་སྤོང་མཉམ་པའི་རྒྱལ་པོ་འཐོབ་༎
སེམས་དང་བག་ཆགས་གཉིས་མེད་འདྲེས་ཤིང་མཚུངས་༎
འཛིན་པས་སྣང་ཞིང་བརྟགས་པའི་ཆོས་ཀུན་ལ་༎
མི་འདོད་མི་སྤང་རང་བྱུང་དེ་ཉིད་དེ་༎
རྣམ་པ་ཅིར་ཡང་མི་དགོས་ཐབས་ཀྱིས་དེ་ལ་རོལ་༎
ཀུན་དང་མི་མཐུན་ཡོངས་ཀྱིས་སྤོང་བའི་ཆོས་༎
ཉོན་མོངས་ལྔ་དང་མཚམས་མེད་ལྔ་པོ་ཡིས་༎
རྣམ་དག་ལམ་དེར་ཞུགས་པས་མཉམ་པའི་རྒྱལ་པོ་འཐོབ་༎
བུད་མེད་ལ་སོགས་ཀུན་༄༅།  ། ཀྱང་སྤང་མི་བྱེད་༎
ཉོན་མོངས་ལྔ་དང་མཚམས་མེད་ལྔ་པོ་ཡི་༎
ལོ་རྒྱུད་དོན་ཉིད་ཚད་མའི་བློར་བཞག་ནས་༎
ཏིང་འཛིན་གསུམ་པོ་བརྟགས་ཤིང་གྲུབ་པའི་མཐའ་སྤྱོད་པ་༎
རྩོལ་བྲལ་ལུང་ལས་གོལ་ཏེ་འཁྲུལ་པ་ཡིན་༎
བྱ་བྲལ་ལྷུན་རྫོགས་བདེ་བའི་ཡུལ་ལ་གནས་༎
ཡེ་ཤེས་རང་བྱུང་ཆེ་བའི་སྙིང་པོ་ཉིད་།
མི་དམིགས་མི་གཡོ་བསྙད་པ་ཀུན་དང་བྲལ་༎
བྱ་བྲལ་ཟིན་པའི་ལུང་ལ་ཀུན་ཏུ་ཇི་བཞིན་གནས་༎
མ་སྐྱེས་མི་འགག་ནམ་མཁའ་ལྟ་བུའི་ངང་༌༎
འདི་ཞེས་བསྟན་དུ་མེད་དེ་ཐིག་ལེ་གཅིག་གི་སྐུ་༎
སྤྲོ་ཞིང་བསྡུ་བ་མེད་དེ་ཐར་ལམ་དམ་པ་ཉིད་༎
མི་རྟོག་རྟོག་པ་མེད་དེ་ཤེས་རབ་ཐབས་བྲལ་བས་༎
མཐའ་མེད་དབུས་མེད་སྙིང་པོར་གདགས་པའང་མེད་༎
མཁའ་བཞིན་མ་བཅོས་སྨྲ་བསམ་ཡུལ་ལས་འདས་༎
ཚད་མའི་དོན་ཆེན་དཔེ་བྲལ་རྒྱལ་བ་ཡི་༎
ཡང་དག་བྱང་ཆུབ་ཀློང་དེ་འདི་ཞེས་བསྟན་པར་དཀའ་༎
ཀུན་ཏུ་བཟང་པོ་ངེས་པའི་བདེ་ཆེན་པོས་༎
དེ་ཉིད་དེ་བཞིན་དེ་ལྟར་བཞག་ནས་ནི་༎
དེ་ལ་མི་རྩོལ་བཙལ་དུ་མེད་པའི་ཕྱིར་༎
བདེ་གཤེགས་ཡུམ་དེ་ཀུན་གྱི་རྒྱལ་བའི་འོད་༎
སྐལ་ལྡན་ཡི་གེས་མི་མཚོན་ཐ་སྙད་བྲལ་བ་དེ་༎
རྡོ་རྗེ་སེམས་དཔའ་ཉིད་ཀྱི་སྐུ་ལས་འདས་མི་སྲིད་༎
ཇི་ལྟར་སྤྱད་པ་ཀུན་ཏུ་བཟང་པོའི་ངང་ཡིན་རྒྱལ་བ་ཉིད་༎
བསྒོམ་ཞིང་བསྒྲུབ་ཏུ་མེད་པ་རྟོག་པ་བླ་མེད་པ་༎
ཚིག་ལ་མི་ཆགས་རྣ་བར་ཐོས་མི་འཆང་བ་བྱང་ཆུབ་ལམ་༎
གང་ལའང་མི་བརྟེན་མངོན་སུམ་ལྟ་བ་མེད་པས
སྤྱོད་པའི་མཆོག་། དོན་དམ་ཐིག་ལེ་དབྱིངས་ཀྱི
མིང་དང་བྲལ་བས་བསྒོམ་དུ་མེད་༎
དྲང་སྲོང་བསྒོམ་མཁན་ཆགས་པའི་ལམ་དེ་སྤྱོད་ཅིང་ཞེན་པ་གོལ་བའི་ལམ་༎
དགོན་པ་དབེན་བཟུང་ཚིག་ལ་འབྱམས་ཀླས་མེད་པ་འཁྲུལ་ནད་སེལ་༎
སྨན་པའི་རྒྱལ་པོ་མཆོག་ཆེན་དེ་ནི་ཁྱད་པར་ལམ་ལ་མཁས་༎
འདི་ཡིས་ནད་སེལ་རྨོངས་དང་གཡེང་བ་ལམ་དུ་འཇུག་ཅིང་གསོ་༎
གསོ་མཛད་སྨན་པ་བྱང་ཆུབ་སེམས་དཔའ་བདེ་མཛད་ཁྱོད་ལ་ཕྱག་འཚལ་ལོ་༎
བདེ་བ་ཆེན་པོའི་རྒྱུད་ལས་།
གསང་བའི་མན་ངག་གི་སྐབས་བསམ་འདས་བརྗོད་དུ
མེད་པའི་ལེའུ་སྟེ་ཉེར་བཞི་པའོ་༎ ༎ དེ
ནས་བཅོམ་ལྡན་འདས་ཀྱིས་བསམ་དུ་མེད་པའི་ཏིང
ངེ་འཛིན་ལ་སྙོམས་པར་ཞུགས་ནས་།
ཆེད་དུ་བརྗོད་པ་འདི་ཆེད་དུ་བརྗོད་དོ་༎
སྐྱེ་མེད་བྱང་ཆུབ་སེམས་ནི་སྣ་ཚོགས་གཞི་༎
འདི་ཞེས་མཚོན་དུ་མེད་པ་སངས་རྒྱས་སྐུའོ་༎
གྲུབ་པའི་མཐའ་ལ་སྤྱོད་པ་མེད་པ་ལམ་གྱི
མཆོག་། བསམ་པ་གང་ཡང་ཡོད་པ་མིན་དགོངས
ཏེ་༎ བྱང་ཆུབ་དམ་པ་སངས་རྒྱས་རང་གི་སེམས་༎
སྣ་ཚོགས་གློག་བཞིན་སྣང་ཡང་དེ་བཞིན་གྱི་ནར
བཞག་། བསྒོམ་ཞིང་བསམས་ཏེ་བསམ་པའི་ཡུལ་ལ
གཞག་། བདེ་གཤེགས་རང་རིག་རང་བྱུང་རང་ཞིར
ཞོག་། གང་ཡང་མི་བྱེད་དེ་བཞིན་སྙིང་པོ
ལ་༎ ཅི་ཡང་མི་སེམས་དེ་བཞིན་བསམ་པར་བྱ་༎
བསམ་པའི་སྙིང་པོ་གང་ཡང་མེད་པ་༄༅།  ། དེ་༎
ཡུལ་ལས་མི་བཙལ་གཞན་ནས་བཙལ་མི་བྱ་༎
རང་རིག་སྙིང་པོ་རང་རིག་ཀློང་ནས་བཙལ་༎
རང་རིག་དེ་ཡང་ངེས་པར་གནས་བཙལ་ནས་༎
གནས་པ་དེ་ཡང་གྲུབ་པའི་ཚིག་ལས་འདས་༎
གྲུབ་པ་འདི་ཞེས་བསྟན་དུ་མེད་༎
བསམ་ཞིང་མི་བསམ་དེ་བཞིན་བསམ་པར་བྱ་༎
དེ་ནས་བཅོམ་ལྡན་འདས་ཀྱིས་།
མཆོག་ཏུ་གྱུར་པའི་ཏིང་ངེ་འཛིན་ལ་སྙོམས་པར་ཞུགས་ནས་།
ཆེད་དུ་བརྗོད་པ་འདི་ཆེད་དུ་བརྗོད་དོ་༎
ཡིད་ཀྱིས་འཇོག་པ་མི་འབྱུང་ན་༎
དེ་ནི་བླ་མེད་སྙིང་པོ་ཡིས་༎
བསྟན་དུ་མེད་པའི་ཆོས་ཉིད་ལ་༎
འདའ་བར་མི་མཛད་པ་ཡི་ཀློང་༌༎
ཡང་དག་སྙིང་པོ་མཆོག་གི་ལམ་༎
ཤེས་རབ་ཐབས་ཀྱིས་གཟུང་དུ་མེད་༎
ཕྱག་རྒྱ་མི་འཕྲོ་སྐུ་ལས་འདས་༎
ཡེ་ནས་ཕྱག་རྒྱ་མི་སྣང་བས་༎
དེ་ལ་དགོངས་སུ་གསོལ་མོར་འདོད་པ་མིན་༎
མི་དགོངས་པ་ཉིད་དགོངས་པའི་མཆོག་། ཉེ་བར་རྩོལ་མིན་ལས་འདས་པའི་༎
བྱང་ཆུབ་མེད་པའི་ཐབས་ཆེན་ནི་༎
བསམ་ཡས་རྒྱལ་པོ་སྟངས་དཔྱལ་གཉིས་༎
དྲང་ཞིང་དམ་པར་མི་འགྱུར་བའི་༎
སུ་ཡི་སྙིང་ལ་འོད་འབར་བའི་༎
དེ་ལ་ཆོས་ཀྱི་སྙིང་པོ་ཡོད་༎
འཕགས་ལམ་མི་རིང་ལྷང་ངེའི་ལམ་༎
འཕགས་པ་རྣམས་ཀྱི་ཁོངས་ན་གནས་༎
ལུང་བསྟན་མི་འབྱུང་བསྟན་དུ་མེད་༎
ཡང་དག་སངས་རྒྱས་དེ་དཀྱིལ་དུ་༎
སྤྲུལ་པ་པོ་ཡང་བཟོ་སངས་རྒྱས་༎
ཨེ་མ་ཧོ་ཐ་སྙད་རྡུལ་ཙམ་མེད་པས་སྒྲོ་སྐུར་མེད་༎
ཉན་ཅིང་དམིགས་བྱའི་ཡུལ་མེད་པས་༎
བསླབ་པར་བྱ་བ་ཡོད་མ་ཡིན་༎
བྱང་ཆུབ་སེམས་ལ་གཏིང་དཔག་མེད་༎
ཇི་སྙེད་བརྗོད་པའི་ཡུལ་ལས་འདས་༎
མིང་དུ་གདམས་པའི་རྟེན་མེད་པས་༎
སྒོ་ཕུགས་མ་འཁྲུལ་དམ་པའི་མཆོག་། བདེ་ཆེན་རྣམ་གཉིས་བསྒྲུབ་མི་དགོས་༎
ཡི་གེས་མཚོན་དུ་རྡུལ་ཙམ་མེད་༎
ཨེ་མ་ཧོ་སེམས་ཀྱི་སྤྱོད་ཡུལ་འདི་༎
བརྟག་པར་དཀའ་ལ་ཡོད་པ་མིན་༎
དྲང་སྲོང་རྣམས་ཀྱིས་བསམ་དུའང་མེད་༎
མ་བསམས་ཐིག་ལེ་སྒྲོ་མེད་པས་༎
བྱང་ཆུབ་ཡིན་ཞེས་བསམ་མི་རུང་༌༎
ཡེ་ནས་མཉམ་གནས་སྙིང་པོའི་མཆོག་། ས་ལེ་བར་ཡང་བསམ་དུ་མེད་།
ཁྲོན་པའི་ཆུ་ཀླུང་མི་གཡོ་ལྟར་༎
གཞན་གྱིས་གཡོ་མིན་ལྟ་བ་ལ་༎
འདི་ཞེས་ལྟ་བར་མི་བྱེད་ན་༎
དེས་ནི་མཆོག་གི་སྙིང་པོ་ཐོག་། འཐོབ་པ་ཉིད་ཀྱང་འདོད་མི་ཞི་༎
ལྔ་པོ་འབར་བ་གནས་བཞག་ན་༎
ཡེ་ཤེས་ཐིག་ལེ་གསལ་སྙོམས་ན་༎
བསྐལ་པ་འབུམ་བརྒྱར་བཙལ་པ་ལས་༎
ཡུད་ཀྱིས་སྙིང་པོ་ཐོབ་པར་འགྱུར་༎
བདུད་རྩི་བྱང་ཆུབ་སེམས་ཉིད་ནི་༎
བསམ་མེད་མི་བསམ་བསྒོམ་དུ་མེད་༎
ཤེས་རབ་ཐབས་ཀྱི་ཚིག་ལྔས་འདས་༎
དེ་ཕྱིར་སེམས་ལ་སངས་རྒྱས་མེད་༎
ནང་ནས་མ་གཡོས་བཙལ་བའི་གནས་མེད་དོ་༎
བདེ་བ་ཆེན་པོའི་རྒྱུད་ལས་།
གསང་བའི་མན་ངག་བསམ་ཞིང་བསྒོམ་དུ་མེད་པའི
ལེའུ་སྟེ་ཉེར་ལྔ་པའོ་༎ ༎ དེ་ནས་བཅོམ
ལྡན་འདས་ཆོས་ཐམས་ཅད་དང་བྲལ་བའི་ཏིང་ངེ
འཛིན་ལ་སྙོམས་པར་༄༅། ། བཞུགས་ནས་།
ཆེད་དུ་བརྗོད་པ་འདི་ཆེད་དུ་བརྗོད་དོ་༎
ཨེ་མ་ཧོ་མཐོ་རིས་བགྲོད་པའི་རྒྱུ་དེས་བྱང་ཆུབ་ལམ་མི་རྙེད་༎
མི་གཡོ་རང་བཞིན་གནས་པའི་སྨན་ཆེན་མ་བྱས་ན་༎
དུག་གསུམ་ནད་ཀྱིས་འཚེ་བའི་གླག་ཡང་མེད་༎
འཁྲུལ་རྟོག་ལམ་ལ་རེ་དོགས་སྒྲིབ་པའི་རྒྱུན་༎
བཙལ་ནས་བྱང་ཆུབ་འདོད་པའི་གཞི་༎
བདེ་བའི་མཆོག་ནི་བསམ་བརྗོད་ཡུལ་དང་བྲལ་༎
བྱང་ཆུབ་འཁྲུལ་པ་ཡེ་རྔམ་ཆོས་ལ་ཟ་༎
དེ་ལྟའི་ཡུལ་ཅན་སངས་རྒྱས་མཐོང་བ་མིན་༎
བྱང་ཆུབ་འདོད་པ་སྐྱོན་པས་སངས་རྒྱས་མེད་༎
ཡང་དག་བདེ་གཤེགས་ཅིར་ཡང་མི་དམིགས་པས་༎
སངས་རྒྱས་སྟོན་པས་མིང་དུ་བཏགས་པས་ནོར་༎
ཀུན་རྫོབ་ཚིག་ཏུ་སྤྱོད་པ་རྟོག་པའི་རྒྱུན་༎
ནང་དང་ཕྱི་རོལ་ཆོས་རྣམས་རྙེད་པ་ཡང་༌༎
སྟོན་པའི་ཞལ་ནས་གསུངས་ཞེས་བྱ་བའང་འགལ་༎
སྟོན་པས་བསྟན་པས་བྱང་ཆུབ་ལམ་མི་རྙེད་༎
མི་དམིགས་མི་གནས་སྐྱེ་འགག་མེད་པའི་དོན་༎
བརྗོད་ཅིང་བསམ་དུ་མེད་པས་གསུང་དུའང་མེད་༎
གལ་ཏེ་སྟོན་པས་གསུངས་པས་བྱང་ཆུབ་ལམ་རྙེད་ན་༎
སྟོན་པའི་སྟོན་པ་རིམ་པར་བརྒྱུད་པས་མངའ་༎
སངས་རྒྱས་སངས་རྒྱས་བསྐལ་པས་ཐོབ་མི་སྲིད་༎
རྩོལ་བའི་ནད་སྤངས་ཡེ་ནས་བྱ་བྲལ་མེད་༎
རྩོལ་བའི་ནད་ཀྱིས་ཟིན་པས་འཁྲུལ་པས་སྙིང་པོའི་གེགས་༎
ནམ་མཁའ་ལྟ་བུར་རང་བཞིན་མེད་པ་ལ་༎
གཟའ་སྐར་ལྟ་བུའི་ཚིག་ཚོགས་བྱུང་༌༎
ཟད་མེད་མི་ཟད་ཟད་མཐའ་མེད་པ་དེ་༎
ཅིར་ཡང་སྨྲ་ཞིང་ཅིར་ཡང་སྣང་བ་ལ་༎
འདུལ་བ་མདོ་སྡེར་གདགས་པ་ཡེ་ནས་ནོར་༎
ཐེག་པའི་རིམ་པ་བྱ་བ་གཏིང་ནས་མེད་༎
སངས་རྒྱས་ཡབ་ཡུམ་སྲས་མེད་ཆོས་ཀྱང་མེད་༎
དཀོན་མཆོག་མེད་ཅིང་དབང་པོའི་སྤྱོད་ཡུལ་མིན་༎
གཟུགས་མེད་ཆོས་སྐུར་བཤད་པ་མེད་ཀྱང་གཏིང་༌༎
མེ་ལོང་ཆུ་ཟླ་བཞིན་དུ་བལྟས་ཚོགས་ཀྱིས་༎
བཤད་པར་སྣང་ཞིང་ཐེག་པ་བསམ་མི་ཁྱབ་༎
ཆོས་སྐུས་བཤད་པ་སོ་སོར་ཇི་ལྟར་སྣང་༌༎
གཞན་ཡང་བཤད་པར་ཟོབ་རེ་འཁྲུལ་པའི་ཆོས་༎
སངས་རྒྱས་གཞན་ནས་འཐོབ་བྱེད་ནོར་བའི་ལམ་༎
དཀའ་ཐུབ་སྡུག་བསྔལ་འདི་ལ་སྤྱད་མི་དགོས་༎
ཚོགས་བསགས་རྒྱུད་ལ་ལྟོས་པ་འཁྲུལ་པའི་ལམ་༎
ཡངས་སོ་ཆེས་སོ་ཆོས་ཆེན་སྙིང་པོའི་ཆོས་༎
ཆུང་ངུར་བགྲོད་སྦྱོར་འདོད་པའི་གཉེན་པོ་ཡིན་༎
ཆེའང་མི་དམིགས་ཆུང་ངུའི་ཆ་བསྙམས་ན་༎
ཆུ་ཆེན་དེ་རྣམས་བགྲོད་པའི་ལམ་དང་བྲལ་༎
གསུངས་དང་མ་གསུངས་རྒྱས་དང་དམིགས་དང་སྣང་༌༎
ཡེ་ནས་ལྟོས་པའི་ཆོས་མིན་ལྷུན་གྱིས་རྫོགས་༎
འདི་ཞེས་བསྟན་དུ་གང་ཡང་འབྲེལ་པ་མེད་༎
བསྟན་པས་གོ་བར་བྱ་མིན་གསུང་ཚིག་མིན་༎
སྐྱེ་ཞིང་འཕྲོ་བའི་ཆོས་མིན་གཅིག་པུར་སྣང་༌༎
གཅིག་པུ་དེ་ཡང་བསམ་ཡས་རྩ་བའི་རྩ་༎
སྙིང་པོའི་རང་བཞིན་འབྱུང་བ་ཆོས་སྐུ་གཞན་ན་མེད་༎
མངོན་སུམ་ཀུན་ཏུ་མི་རྟོག་ཡངས་པའི་སྙིང་པོ་ལ་༎
གཟུང་བའི་ཡུལ་མེད་སེམས་ཀྱི་གནས་ཀྱང་༄༅།  ། མེད་༎
ཆོས་སྐུ་ཀུན་ཏུ་ཁྱབ་པས་བསྟན་པའི་ཆོས་མེད་དེ་༎
རང་བྱུང་མི་དམིགས་ཡུལ་ལ་ཇི་བཞིན་གནས་པའི་ཕྱིར་༎
རྡུལ་ཕྲན་གཅིག་ལས་གཡེངས་ཤིང་ཕྱོགས་བཅུ་ཀུན་དང་བྲལ་༎
གོང་དུ་རྡུལ་སྩོགས་རུང་མིན་དུས་བཞི་ཉིད་ཀྱང་མེད་༎
ངོ་མཚར་མཐོང་བའི་ཡུལ་མེད་མཐོང་བའི་མིག་།
རྣམ་པའི་རྣམ་པ་མེད་པས་སྙིང་པོའི་ཡུལ་ཡང
མེད་༎ སྐུ་མེད་སྐུ་ཡང་ཡན་ལག་མེད་པའི་སྐུ་༎
མཐའ་ལ་མཚོན་དུ་མེད་ཕྱིར་དབྱིངས་ལ་བྲི་བ་མེད་༎
ཆོས་འདི་རོ་ལ་མཉམ་ཕག་བསྟན་པར་དཀའ་སྟེ་སྨྲ་ཡང་མེད་༎
རང་བཞིན་ཆེ་བའི་ཡུལ་འདི་ཀུན་ཏུ་ཇི་བཞིན་ཡུལ་༎
སྟོང་པའི་སྟོང་པ་ཉིད་དེ་སྟོང་པ་ཉིད་ཀྱང་མེད་༎
མཁའ་འདྲ་ཆོས་ཀྱི་དབྱིངས་མེད་ཡེ་ཤེས་བྲལ་༎
བསྒོམ་པར་བཟུང་བའི་འབྲས་བུ་དོན་དུ་བསྒྲུབ་པའི་དོན་མི་སྙེད་༎
དཔག་བསམ་ཤིང་ལས་ངང་གིས་ཀུན་འབྱུང་ལྟར་༎
ཡུལ་མཆོག་འདི་ལ་ངང་གིས་ཀུན་འཆར་བས་༎
དྲང་སྲོང་བསྒོམ་འདོད་རྣམས་ཀྱིས་བཙལ་མི་བྱ་༎
མི་གསུང་མཉམ་པར་བཞག་པ་སྔགས་ཀྱི་ཚིག་།
ཅི་ཡང་བཟླས་སུ་མེད་པ་བཟླས་པའི་མཆོག་།
གང་ཡང་དགོས་སུ་མེད་པ་བསྒོམ་པ་ཡིན་༎
མཆོག་གི་སྙིང་པོ་འདི་ནི་ཀུན་གྱི་ཡུལ་༎
བསམ་པས་འཐོབ་མེད་དེ་བཞིན་དེ་བཞིན་བཞག་། དེ་ནས་རྡོ་རྗེ་འཛིན་པས་།
བཅོམ་ལྡན་འདས་འོད་མི་འགྱུར་བ་ལ་།
རྒྱུད་ཀྱི་དོན་ཇི་ལྟར་ལགས་ཞེས་གསོལ་པས་།
བཅོམ་ལྡན་འདས་རྒྱུད་ལ་བསྟོད་པའི་ཏིང་ངེ་འཛིན་ལ་སྙོམས་པར་ཞུགས་ནས་།
ཆེད་དུ་བརྗོད་པ་འདི་ཆེད་དུ་བརྗོད་དོ་༎
ཡེ་ནས་མཉམ་སྙོམས་ཐིག་ལེ་ཡངས་པ་ཡིན་༎
གང་ལའང་མི་བརྟེན་ཐིག་ལེའི་ངོ་བོ་སྟེ་༎
རྒྱལ་བ་སངས་རྒྱས་ཉིད་དེ་ཡང་དག་ཡིན་༎
ཅི་ལའང་མི་རྟོག་མཆོག་གི་སྙིང་པོ་ཉིད་༎
ཡངས་ཤིང་རྒྱ་ཆེ་གཏིང་ཁུང་རིང་པ་ཡིན་༎
ཅུང་ཟད་འདི་ལ་སུས་ཀྱང་སྤོགས་མི་རུང་༌༎
ནམ་མཁའ་ཡིན་ཏེ་སུས་ཀྱང་བསྙད་པ་མེད་༎
སྐུ་གསུང་ལས་འདས་ཐུགས་སུ་གདགས་པའང་མིན་༎
ངེས་པ་ཡིན་ཏེ་འདི་ཞེས་བསྟན་དུ་མེད་༎
ཡེ་ནས་སངས་རྒྱས་འདི་ཞེས་བཅོས་སུ་མེད་།
ཁྱུང་ཆེན་མཁར་ལྡིང་བྱ་ལམ་རྗེས་མེད་འདྲ་༎
བྱ་བྲལ་ལུང་གི་རྒྱལ་པོ་འདི་ནི་ཀུན་གྱིས་རྨད་༎
སློབ་མར་མི་གནས་ཡེ་གནས་འབྲས་བུའི་མཆོག་། ཅིར་ཡང་འདི་ལ་མི་དགོས་ཡེ་སངས་རྒྱས་༎
སྤུ་གྲི་པདྨ་རལ་གྲི་འཁོར་ལོ་སྟེ་༎
ཀུན་འབྱུང་སྙིང་པོ་རྒྱུད་ཀྱི་རྒྱལ་པོའོ་༎
རྒྱས་པ་ཆེན་པོའི་རྒྱུད་།
རྒྱུད་ཐམས་ཅད་ཀྱི་རྒྱལ་པོ་།
རྒྱུད་ཀྱི་ཁོག་པའི་ལེའུ་སྟེ་ཉེར་དྲུག་པའོ་༎  ་༎ རྫོགས་སོ་༎
རྒྱ་གར་གྱི་མཁན་པོ་ཤྲི་སེདྷ་དང་༌།

རང་བཞིན་གཅིག་ལ་ཐ་དད་སྣང་བའི་རིག་པ་ལོངས་སྤྱོད་སྐུ་༎
འགག་མེད་ཀློང་ནས་ཐུགས་རྗེ་འབྱིན་པའི་རིག་པ་སྤྲུལ་པའི་སྐུ་༎
ཅིར་ཡང་གསལ་ཞིང་ཅིར་ཡང་རྟོགས་པས་རིག་པ་སྤྲུལ་པའི་སྐུ་༎
མ་འགགས་ཡོངས་ལ་ཁྱབ་པས་རིག་པ་སྤྲུལ་པའི་སྐུ་༎
གསལ་འགྲིབ་མེད་ཅིང་འཛིན་རྟོག་མེད་པས་རིག་པ་སྤྲུལ་པའི་སྐུ་༎
གཉིས་འཛིན་མཐའ་དང་བྲལ་བས་རིག་པ་ངོ་བོ་ཉིད་ཀྱི་སྐུ་༎
འཛིན་པའི་ཡུལ་མེད་རིག་པ་ངོ་བོ་ཉིད་ཀྱི་སྐུ་༎
ས་དང་ལམ་ལ་མི་གནས་རིག་པ་ངོ་བོ་ཉིད་ཀྱི་སྐུ་༎
དངོས་པོ་གཟུང་དུ་མེད་པས་རིག་པ་ངོ་བོ་ཉིད་ཀྱི་སྐུ་༎
བདེ་ཆེན་ཀློང་དུ་འགྱུར་མེད་གནས་པས་རིག་པ་ངོ་བོ་ཉིད་ཀྱི་སྐུ་༎
དོན་དང་ལྡན་པས་རིག་པ་རྡོ་རྗེ་འཛིན་པའི་སྐུ་༎
གསལ་ལ་མི་འགྱུར་ངང་ལ་གནས་པས་རིག་པ་རྡོ་རྗེ་འཛིན་པའི་སྐུ་༎
འགྲོ་བ་ཀུན་ལ་གནས་པའི་རིག་པ་རྡོ་རྗེ་འཛིན་པའི་སྐུ་༎
སྲ་ཞིང་བརྟན་པས་རིག་པ་རྡོ་རྗེ་འཛིན་པའི་སྐུའོ་༎
དེ་ལྟར་སེམས་ཅན་ཐམས་ཅད་ཀྱི་རང་རྒྱུད་ལ་གནས་སོ་༎
དེ་བཞིན་དུ་སྐུ་རྣམ་པ་ལྔ་པོ་དེའི་དོན་ཐུགས་སུ་ཆུག་ཅིག་།
སྐུ་ལས་ཡེ་ཤེས་འབྱུང་སྟེ་།  དེ་ཡང་གང་ཞེ་ན་༎
རིག་པ་འགྱུར་མེད་ཆོས་དབྱིངས་ཡེ་ཤེས་ངང་༌༎
རིག་པ་རྒྱ་ཆད་ཕྱོགས་ལྷུང་མེད་པ་ཆོས་དབྱིངས་ཡེ་ཤེས་ངང་༌༎
རིག་པ་གཟུང་འཛིན་ཡུལ་ལས་འདས་པས་ཆོས་དབྱིངས་ཡེ་ཤེས་ངང་༌༎
རིག་པ་མུ་མཐའ་མེད་པས་ཆོས་དབྱིངས་ཡེ་ཤེས་ངང་༌༎
རིག་པ་གསལ་ལ་དངས་པས་མེ་ལོང་ཡེ་ཤེས་ངང་༌༎
རིག་པ་མུ་ཁྱུད་ཟླུམ་པོར་གནས་པས་མེ་ལོང་ཡེ་ཤེས་ངང་༌༎
རིག་པ་གསལ་ལ་ཕྱོགས་ལྷུང་མེད་པས་མེ་ལོང་ཡེ་ཤེས་ངང་༌༎
རིག་པ་གསལ་ལ་མ་འདྲེས་རྫོགས་པས་མེ་ལོང་ཡེ་ཤེས་ངང་༌༎
རིག་པ་མི་གཡོ་མཉམ་པར་གནས་པས་མཉམ་ཉིད་ཡེ་ཤེས་ངང་༌༎
རིག་པ་བཟང་ངན་ཡུལ་ལས་འདས་པས་མཉམ་ཉིད་ཡེ་ཤེས་ངང་༌༎
རིག་པ་རྣམ་རྟོག་ཀུན་དང་བྲལ་བས་མཉམ་ཉིད་ཡེ་ཤེས་ངང་༌༎
རིག་པ་སྒྲ་དང་ཚིག་ལས་འདས་པས་མཉམ་ཉིད་ཡེ་ཤེས་ངང་༌༎
རིག་པ་བློ་ཡི་བྱེ་བྲག་རྟོགས་པས་སོ་སོར་རྟོག་པའི་ཡེ་ཤེས་ངང་༌༎
རིག་པ་དུ་མར་རྟོག་པས་སོ་སོར་རྟོག་པའི་ཡེ་ཤེས་ངང་༌༎
རིག་པ་ཅིར་ཡང་འཆར་བས་སོ་སོར་རྟོག་པའི་ཡེ་ཤེས་ངང་༌༎
རིག་པ་རྣམ་པ་ཅིར་ཡང་སྣང་བས་སོ་སོར་རྟོགས་པའི་ཡེ་ཤེས་ངང་༌༎
རིག་པ་བྱ་བཙལ་མེད་པས་བྱ་བ་གྲུབ་པའི་ཡེ་ཤེས་ངང་༌༎
རིག་པ་འཛིན་རྟོག་དབྱིངས་སུ་རྫོགས་པས་བྱ་བ་གྲུབ་པའི་ཡེ་ཤེས་ངང་༌༎
རིག་པ་སྐྱེ་མེད་ངང་དུ་རྫོགས་པས་བྱ་བ་གྲུབ་པའི་ཡེ་ཤེས་ངང་༌༎
རིག་པ་འགག་མེད་ངང་དུ་རྫོགས་པས་བྱ་བ་གྲུབ་པའི་ཡེ་ཤེས་ངང་༌༎
ཞེས་འགྲོ་བ་ཡོངས་ལ་དེ་བཞིན་དུ་ཤེས་པར་བྱའོ་༎
ཡེ་ཤེས་ལས་བྱུང་བའི་འོད་ལྔ་གང་ཞེ་ན་།  དེ་ཡང་ཁ་དོག་རྣམ་པ་ལྔ་སྟེ་༎
རིག་པ་ཆོས་ཀྱི་སྐུ་ལ་འགྱུར་བ་མེད་པས་ཁ་དོག་མཐིང་གར་གསལ་༎
རིག་༄༅༎
པ་བསམ་པ་ཀུན་དང་བྲལ་བས་ཁ་དོག་མཐིང་གར་གསལ་༎
རིག་པ་གདངས་དང་ལྡན་པས་འོད་ཆེན་མཐིང་གར་གསལ་༎
རིག་པའི་འབྲས་བུ་ཟང་མ་ཐལ་བྱུང་ཡིན་པས་འོད་ཆེན་མཐིང་གར་གསལ་༎
རིག་པ་ཉིད་ལ་ཉོན་མོངས་གོས་པ་མེད་པས་ཁ་དོག་དཀར་པོར་གསལ་༎
རིག་པ་ཤེལ་སྒོང་ལྟ་བུར་དག་པས་ཁ་དོག་དཀར་པོར་གསལ་༎
རིག་པ་བྱང་སེམས་དྲི་མ་མེད་པས་ཁ་དོག་དཀར་པོར་གསལ་༎
རིག་པའི་འོད་ཟེར་གཏིང་མཐའ་ཡས་པས་ཁ་དོག་དཀར་པོར་གསལ་༎
རིག་པའི་ཡེ་ཤེས་ཐ་སྙད་བྲལ་བས་འོད་ཆེན་སེར་པོར་གསལ་༎
རིག་པའི་ཡེ་ཤེས་འཛིན་པ་མེད་པས་འོད་ཆེན་སེར་པོར་གསལ་༎
རིག་པའི་ཡེ་ཤེས་ངང་གིས་གསལ་བས་འོད་ཆེན་སེར་པོར་གསལ་༎
རིག་པ་འགྱུར་མེད་ངང་ལ་རྫོགས་པས་འོད་ཆེན་སེར་པོར་གསལ་༎
རིག་པའི་ཀློང་ན་དབང་རྣམས་ཐམས་ཅད་རྫོགས་པས་ཁ་དོག་དམར་པོར་གསལ་༎
རིག་པའི་ཀློང་ནས་སྐྱེ་མེད་དུས་གཅིག་རྫོགས་པས་ཁ་དོག་དམར་པོར་གསལ་༎
རིག་པ་འགྱུར་མེད་ངང་ལ་དེ་བཞིན་གཤེགས་པས་འོད་ཆེན་དམར་པོར་གསལ་༎
རིག་པ་འགག་མེད་ཀུན་ལ་ཁྱབ་པས་འོད་ཆེན་དམར་པོར་གསལ་༎
རིག་པའི་ས་ལ་འགྱུར་བ་མེད་པས་འོད་ཆེན་ལྗང་གུར་གསལ་༎
རིག་པ་དངོས་པོས་སྟོང་པར་ཁྱབ་པས་ཁ་དོག་ལྗང་གུར་གསལ་༎
རིག་པ་ཤེས་རབ་འགག་པ་མེད་པས་ཁ་དོག་ལྗང་གུར་གསལ་༎
འཛིན་པའི་སྤྱོད་ཡུལ་མེད་པས་ཁ་དོག་ལྗང་གུར་གསལ་༎
དེ་ལས་འོད་འཕྲོས་འཇིག་རྟེན་གང་བར་འགྱུར་༎
ཀུན་ལ་དཀོན་པའི་ཡེ་ཤེས་འོད་མཆོག་འདི་༎
ཡེ་ཤེས་འོད་ཀྱིས་ནམ་མཁའ་ཁེངས་པར་མཐོང་༌༎
དེ་ཡིས་སེམས་ཅན་རྣམས་ཀྱང་གྲོལ་བར་བྱེད་༎
ཅེས་རྒྱུད་ཆེན་པོ་གསང་བ་རྡོ་རྗེ་སེམས་དཔའ
སྙིང་གི་མེ་ལོང་གི་རྒྱུད་ལས་། སྐུ་དང
ཡེ་ཤེས་ཀྱི་ལེའུ་སྟེ་ལྔ་པའོ་༎
༎ དེ་ནས་ཡང་གསང་བའི་བདག་པོ་ཕྱག་ན
རྡོ་རྗེ་དེ་ཉིད་དུ་མངོན་པར་སྣང་བར་གྱུར
ནས་། ཐུགས་རྗེ་ཆེན་པོ་དང་ལྡན་པ་དེ
ལ་འདི་སྐད་ཅེས་གསོལ་ཏོ་༎
ཀྱེ་མ་ཀློང་ཡངས་བཅོམ་ལྡན་ཐུགས་རྗེ་ཅན་༎
བྱང་ཆུབ་འབྱུང་བའི་གཏེར་ཆེན་གསུང་དུ་གསོལ་༎
ཞེས་ཞུ་བ་ཞུས་སོ་༎
སྟོབས་ཀྱི་བདག་པོས་བཀའ་སྩལ་པ་༎
ཀྱེ་མ་རྡོ་རྗེ་འཛིན་པ་ཉོན་༎
ངས་བསྟན་ལེགས་པར་ཡིད་ལ་ཟུང་༌༎
རང་རིག་བྱང་ཆུབ་སེམས་ཀྱི་བདུད་རྩི་འདི་༎
དཔེར་ན་ལྷ་རྫས་ནོར་བུ་རིན་ཆེན་འདི་༎
གྲང་བའི་ཕྱོགས་སུ་བཞག་ན་དྲོ་བར་འགྱུར་༎
དྲོ་བའི་ཕྱོགས་སུ་བཞག་ན་བསིལ་བར་འགྱུར་༎
མུན་པའི་ཕྱོགས་སུ་བཞག་ན་སྣང་བར་འགྱུར་༎
དེ་བཞིན་རང་བྱུང་རིག་པ་འདི་༎
རྟོགས་པའི་དོན་དང་ལྡན་གྱུར་ན་༎
ཉོན་མོངས་ཡེ་ཤེས་གྲོགས་སུ་འགྱུར་༎
ཉོན་མོངས་སྐྱེས་ཀྱང་ཡེ་ཤེས་སྟོབས་སུ་གྱུར་ན་བསྒྲིབ་པ་མེད་༎
ཀྱེ་ཧོ་གསང་བའི་བདག་པོ་ངེས་པར་ཟུང་༌༎
རང་ལས་བྱུང་བའི་བདུད་༄༅༎
རྩིའི་ཐིགས་པ་འདི་༎
དཔེར་ན་ནོར་བུ་ཆུ་དངས་བཞིན་༎
རྙོག་མ་ཅན་དུ་སྩལ་ན་རྙོག་མ་དངས་པར་འགྱུར་༎
དེ་བཞིན་སྙིང་པོ་དོན་གྱི་གདམས་པ་འདི་༎
བཏབ་ན་ཉོན་མོངས་གོས་མི་འགྱུར་༎
བག་ཆགས་འདམས་ལས་ཡེ་ཤེས་པདྨ་སྐྱེ་བར་འགྱུར་༎
ཡེ་ཤེས་ཆུ་ཡིས་ཉོན་མོངས་ཐམས་ཅད་འཁྲུད་༎
ཡེ་ཤེས་མེ་ཡིས་བག་ཆགས་བསྲེག་པར་བྱེད་༎
ཡེ་ཤེས་བདེ་བའི་སྐུ་ལ་སྣང་སྲིད་གསལ་༎
གཅིག་པུ་དལ་བར་འདུག་ན་སྣང་བ་གྲོགས་སུ་ཆར་༎
མ་སྐྱེས་དབྱིངས་ནས་ཡེ་ཤེས་འོད་གསལ་བ་༎
ཀུན་ལ་ཡོད་དེ་ཀུན་གྱིས་མཐོང་བ་མེད་༎
དཔག་པས་མི་དཔོག་ནམ་མཁའི་དབྱིངས་དང་འདྲ་༎
གསལ་ལ་འཚེར་བ་ཉི་མའི་འོད་དང་འདྲ་༎
འགྱུར་བ་མེད་པས་རི་རྒྱལ་ལྷུན་པོ་འདྲ་༎
ཟབ་ལ་གཏིང་དཔག་མེད་པ་རྒྱ་མཚོའི་གཏིང་དང་འདྲ་༎
གོས་པ་མེད་པས་འདམ་གྱི་པདྨ་འདྲ་༎
ངོས་བཟུང་མེད་པས་ཆུ་ཡི་ཟླ་བ་འདྲ་༎
ཅིར་ཡང་སྣང་བས་ནམ་མཁའི་ཆོ་འཕྲུལ་འདྲ་༎
གསལ་ལ་ཁ་དོག་རྫོགས་པས་བར་སྣང་འཇའ་ཚོན་འདྲ་༎
གང་ལ་ཐོགས་པ་མེད་པས་རླུང་གི་དཀྱིལ་འཁོར་འདྲ་༎
རྒྱུན་ཆད་སྐྱེ་འབྲི་མེད་པས་ཆུ་བོའི་རྒྱུན་དང་འདྲ་༎
ཀུན་ལ་ཁྱབ་པས་དུས་ཀྱི་ལྟོ་བ་འདྲ་༎
རྟོག་པ་སྣ་ཚོགས་འཆར་བས་འཁྲུལ་པའི་སྣང་བ་འདྲ་༎
སྟོང་གསལ་དབྱེར་མེད་སྣང་བས་དག་པའི་ཞིང་ཁམས་འདྲ་༎
སྲ་ཞིང་བརྟན་པས་རྡོ་རྗེ་ཕ་ལམ་འདྲ་༎
ཀུན་གྱི་གཞི་མར་གྱུར་པས་ས་གཞི་མཉམ་པ་འདྲ་༎
དགོས་འདོད་ཡོངས་སུ་རྫོགས་པ་དཔག་བསམ་ལྗོན་ཤིང་འདྲ་༎
གསལ་ལ་དངས་པས་བཙུན་མོའི་མེ་ལོང་འདྲ་༎
རྐང་མེད་མཁའ་ལ་འགྲོ་བས་འདབ་ཆགས་རྒྱལ་པོ་འདྲ་༎
རྒྱན་དང་ཆ་ལུགས་བཅས་པས་སྒེག་མོ་ཕྲེང་ཐོགས་འདྲ་༎
ཀུན་ལ་ཐལ་གྱིས་ཕུག་པས་དཔག་ཆེན་མདའ་དང་འདྲ་༎
ཡེ་ཤེས་དབྱིངས་སུ་སྡུད་པས་འབྱུང་བ་ཆུ་དང་འདྲ་༎
ཉོན་མོངས་བག་ཆགས་བསྲེག་པས་འབྱུང་བ་མེ་དང་འདྲ་༎
དཔེ་རྣམས་དེ་བཞིན་མཚོན་པས་ཡེ་ཤེས་དོན་ལ་སྦྱོར་༎
རྟག་པ་མི་འགྱུར་ཡེ་ཤེས་བརྡལ་བའི་སྐུ་༎
ཀུན་ལ་ཡོད་དེ་རང་གསང་ཐབས་ཀྱིས་ཆོད་༎
མི་འགྱུར་ཀུན་ལ་གནས་པའི་རིག་པ་བྱང་ཆུབ་སེམས་༎
ངོ་བོ་མི་འགྱུར་ཀུན་ལ་དེ་བཞིན་གནས་༎
རང་བཞིན་གསལ་བས་འགྲོ་ཀུན་ཡོངས་ལ་ཁྱབ་༎
(༩)༄༅༎ མཚན་དང་དཔེ་བྱད་ལྡན་པས་རིག་པ་ལོངས་སྤྱོད་སྐུ་༎
ངང་གིས་མི་གཡོ་ཁྱབ་གདལ་བདེ་བའི་ཀློང་༌༎
རྡོ་རྗེའི་དམ་ཚིག་ལྡན་པས་བླང་བར་བྱ་༎
ཞེས་བཀའ་སྩལ་ཏོ་༎
དེ་ནས་ཡང་གསང་བའི་བདག་པོ་ཕྱག་ན་རྡོ
རྗེས་རྡོ་རྗེ་གསོར་ཏེ་འདི་སྐད་ཅེས་གསོལ་ཏོ
༎ ཨ་ལ་ལ་ཧོ་༎
དེ་བཞིན་གཤེགས་པ་ཐམས་ཅད་ཀྱི་དགོངས་པ་ཐུགས་སུ་ཆུད་དོ་༎
རང་གི་དོན་ཆེན་རྙེད་དོ་༎
ཞེས་བརྗོད་ནས་རྡོ་རྗེ་གསོར་བས་སྟོང་གསུམ་གྱི
སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་དེ
བཞིན་གཤེགས་པའི་སྐུས་གང་བར་གྱུར་ཏོ་༎
དེ་བཞིན་གཤེགས་པའི་སྐུ་མཐོང་བའི་སེམས་ཅན་དེ་དག་ཀྱང་མངོན་པར་རྫོགས་པར་༄༅༎
སངས་རྒྱས་སོ་༎
ངན་སོང་གི་སྐྱེ་གནས་ཐམས་ཅད་རྒྱུན་བཅད་དོ་༎
དེ་ནས་ཡང་གསང་བའི་བདག་པོ་རང་ལ་རང
ངོ་མཚར་སྐྱེས་ནས་འདི་སྐད་ཅེས་རྡོ་རྗེ་འཆང
ཆེན་པོ་ལ་གསོལ་ཏོ་༎
ཀྱེ་ཀྱེ་བཅོམ་ལྡན་རྡོ་རྗེ་འཆང་༌༎
རིག་པའི་དཔེ་དོན་དེ་ལྟར་ན་༎
མ་རིག་དཔེ་དོན་གསུང་དུ་གསོལ་༎
ཞེས་ཞུ་བ་ཞུས་སོ་༎
རྡོ་རྗེ་འཆང་གིས་བཀའ་སྩལ་པ་༎
ཨེ་མ་ཧོ་།  རྡོ་རྗེ་འཛིན་པ་ཉོན་༎
མ་སྨིན་མ་རྟོགས་འཁོར་བ་ནི་༎
དཔེར་ན་གྱི་ལིང་ལྕགས་བཅུག་འདྲ་༎
བཀྲོལ་བར་མ་གྱུར་ཐར་བའི་དུས་མི་འབྱུང་༌༎
དེ་བཞིན་མ་རིག་ལྕགས་བཅུག་ཐར་བར་ག་ལ་འགྱུར་༎
མ་རིག་ཆུ་དང་འདྲ་སྟེ་ཐམས་ཅད་སྡུད་༎
ཞེ་སྡང་མེ་ནི་བསྐལ་པའི་མེ་དཔུང་འདྲ་༎
འདོད་ཆགས་ཚ་ཆུ་དག་ནི་འཐུང་བ་འདྲ་༎
གཏི་མུག་འཐིབས་པ་ཁང་སྟོང་མུན་པ་འདྲ་༎
ང་རྒྱལ་དྲེགས་པ་རི་བོ་བསྙིལ་བ་འདྲ་༎
ཕྲག་དོག་གནོད་སེམས་གཅོང་རོང་དོག་མོ་འདྲ་༎
ཉོན་མོངས་རྣམ་ལྔས་ཡེ་ཤེས་སྒྲིབ་པར་བྱེད་༎
ཡིད་ནི་དཔེར་ན་ཁང་སྟོང་རྐུན་མ་འདྲ་༎
དབུགས་ནི་དཔེར་ན་ནགས་ཀྱི་སྤྲེའུ་འདྲ་༎
སེམས་ནི་དཔེར་ན་མི་གཙང་འདམ་རྫབ་འདྲ་༎
ཀུན་གཞི་དཔེར་ན་སེམས་ཅན་ཕག་པ་འདྲ་༎
ཤེས་པ་དཔེར་ན་བྱ་སྒྲོ་རླུང་ཁྱེར་འདྲ་༎
གཟུང་འཛིན་དཔེར་ན་སྐྱེས་པ་བུད་མེད་དབང་གིས་བསྐོར་བ་འདྲ་༎
ལས་ཀྱི་བྱེ་བྲག་བྱ་རྙི་འཛིངས་པ་འདྲ་༎
སྡུག་བསྔལ་བྱེ་བྲག་ཆུ་བོའི་གཉེར་མ་འདྲ་༎
ཉོན་མོངས་འབྲས་བུ་འདི་ལ་བཟོད་པའི་ཐབས་མེད་དོ་༎
འཁོར་བའི་སྡུག་བསྔལ་འཛིན་པའི་རྟོད་ཕུར་འདི་༎
བྱས་པས་མི་ཐོན་བཞག་ན་ཐོན་པར་གྱུར་༎
བྱས་པའི་ཆོས་རྣམས་སྤངས་ན་དལ་བ་འགྲུབ་པར་འགྱུར་༎
བསམ་པ་ཀུན་སྤངས་ཡེ་ཤེས་མཚོ་མི་གཡོ་༎
གསང་སྔགས་རྒྱལ་པོ་སྤྱད་ན་ཉོན་མོངས་ཡེ་ཤེས་འགྱུར་༎
དཔེར་ན་ཁྱིམ་སྟོང་སྒྲོན་མེ་བཏགས་ན་མུན་པ་གསལ་བར་འགྱུར་༎
དེ་བཞིན་ཡེ་ཤེས་སྒྲོན་མེ་བཏེགས་ན་མ་རིག་རིག་པར་འགྱུར་༎
དེ་ཁོ་ན་ཉིད་ཀྱི་རྟོགས་པ་རྒྱུད་ལ་སྐྱེས
ན་ཉོན་མོངས་ཐམས་ཅད་ཡེ་ཤེས་གྲོགས་སུ་འཆར
༎ དེ་ཕྱིར་རིགས་ཀྱི་བུ་ཉོན་མོངས་པ་ལྔ་ཡེ་ཤེས་ལྔ་དང་སྦྱོར་ཅིག་།
མ་དག་པ་སུམ་བརྩེགས་དང་ཡེ་ཤེས་སུམ་བརྩེགས་སྦྱོར་ཅིག་།
ཉོན་མོངས་པ་སྣ་ཚོགས་སུ་སྣང་བ་དང་ཡེ
ཤེས་ཀྱི་འོད་ཁ་དོག་སྣ་ཚོགས་སུ་སྣང་བ
སྦྱོར་ཅིག་། ཨེ་མ་ཧོ་༎
རིགས་ཀྱི་བུ་དེ་བཞིན་དུ་ཤེས་ན་མ་དག་པའི་སྣང་བ་འདིས་བསྒྲིབ་པ་མེད་དོ་༎
རིགས་ཀྱི་བུ་རང་དལ་བར་འདུག་ན་།  ཡེ་ཤེས་ཀྱི་སྣང་བ་ལྷུག་པར་འཆར་རོ་༎
དེའི་ཕྱིར་ན་རིགས་མེད་གཅིག་པུར་གནས་པར་བྱ་ཞེས་འབྱུང་ངོ་༌༎
ཀྱེ་གྲོགས་པོ་དག་ཡང་དག་པར་རྫོགས་པའི་སངས
རྒྱས་ཀྱི་འབྲས་བུ་ནི་སྨིན་པ་དང་མ་སྨིན
པ་མི་མངའོ་༎ དེའི་ཕྱིར་ན་བསྒོམས་པས་འབྲས་བུ་མི་རྙེད་པའི་མན་ངག་གོ་།
ཀྱེ་གྲོགས་པོ་དག་ཡང་དག་པར་རྫོགས་པའི་སངས
རྒྱས་ཀྱི་ལྟ་བ་ནི་བརྗོད་པ་ཐམས་ཅད་དང
བྲལ་བའོ་༎ དེའི་ཕྱིར་༄༅༎
ན་བྱང་ཆུབ་སེམས་དཔའ་ཆོས་ལ་གནས་པར་མི་བྱའོ་༎
ཀྱེ་གྲོགས་པོ་དག་ཡང་དག་པར་རྫོགས་པའི་སངས་རྒྱས་ཀྱི་དགོངས་པ་རང་ལས་བཙལ་བར་བྱའོ་༎
དེ་བས་ན་རྒྱུད་འདི་ཡང་སངས་རྒྱས་ཀྱི་བཀའི་དམ་པར་ཟུང་ཞིག་།
རིག་པ་གཉིས་མེད་ཀྱི་ཡེ་ཤེས་ངོས་ཟུང་ཞིག་།
རིག་པ་གཟུང་འཛིན་དང་བྲལ་བར་མཁས་པར་གྱིས་ཤིག་།
རིག་པ་ཅིར་སྣང་བ་ཐམས་ཅད་ཀློང་གཅིག་ཏུ་དྲིལ་ཅིག་།
ཅེས་བཀའ་སྩལ་ནས་། འོད་ཕུང་རབ་ཏུ་འགྱེད
པ་ཞེས་བྱ་བའི་ས་མ་ཏི་ལ་སྙོམས་པར
ཞུགས་སོ་༎ དེ་ནས་མཁའ་འགྲོ་མ་རྣམས་ཀྱིས
སྒྲ་སྙན་པ་སྣ་ཚོགས་དང་༌། རོལ་མོ་དང
གླུ་སྣ་ཚོགས་ཀྱིས་བསྐུལ་བར་མཛད་དོ་༎
དེ་ནས་དེ་རྣམས་ཀྱི་ནང་ནས་ནག་མོ་འབྲུག
གི་སྒྲ་ཅན་མ་ཞེས་བྱ་བས་འདི་སྐད་ཅེས
གསོལ་ཏོ་༎ ཀྱེ་ཧོ་ཐུགས་རྗེ་ཆེན་པོ་དང
ལྡན་པ་ཏིང་ངེ་འཛིན་ལས་བཞེངས་ཤིག་ཁམས་གསུམ
སེམས་ཅན་ཐམས་ཅད་ཉོན་མོངས་པ་མ་རིག་པའི
རྒྱས་འཐུམས་པ་འདི་རྣམས་ལ་། ཐབས་དམ་པ
གསོལ་ཏོ་༎ བསྟན་དུ་གསོལ་༎ བསྟན་པའི་སྒྲོན
མ་འཇིག་རྟེན་གྱི་ཁམས་སུ་ཡུན་རིང་བར་གནས
པར་མཛད་དུ་གསོལ་༎
ཞེས་གསོལ་པ་དང་༌། བཅོམ་ལྡན་འདས་ཏིང་འཛིན
ལས་བཞེངས་ནས་དེ་བཞིན་གཤེགས་པའི་སྐུ་མང་པོ
མངོན་པར་སྤྲུལ་ནས་། ལ་ལ་ནི་ཕྱག་ན
རྡོ་རྗེའི་སྐུ་ཤ་སྟག་ཏུ་གྱུར་། ལ་ལ
ནི་ཞི་བའི་སྐུ་ཤ་སྟག་ཏུ་གྱུར་། ལ
ལ་ནི་རང་རང་གི་དཀྱིལ་འཁོར་དང་བཅས་པའི
སྐུ་ཤ་སྟག་ཏུ་གྱུར་། ལ་ལ་ནི་ཡབ
ཡུམ་སྣང་བ་ཤ་སྟག་ཏུ་གྱུར་ཏེ་། དེ
ནས་མཁའ་འགྲོ་མ་རྣམས་ངོ་མཚར་སྐྱེས་ནས་།
ཐབས་ཅིག་ཏུ་འདི་སྐད་ཅེས་གསོལ་ཏོ་༎
ཀྱེ་ཀྱེ་བཅོམ་ལྡན་རྡོ་རྗེ་འཆང་༌༎
སྐུ་ཡི་ངེས་ཚིག་གསུང་དུ་གསོལ་༎
ཞེས་ཞུས་སོ་༎
གསང་སྔགས་རྒྱལ་པོས་བཀའ་སྩལ་པ་༎
ཀྱེ་ཀྱེ་འབྱུང་བའི་བདག་མོ་ཉོན་༎
ཡེ་ཤེས་རྒྱལ་པོ་ཚིག་གིས་མཚོན་དུ་མེད་༎
རིག་པའི་རྒྱལ་པོ་ཚིག་ལས་འདས་པ་ཡིན་༎
འོན་ཀྱང་ཚིག་གིས་དོན་རྣམས་མཚོན་པར་བྱེད་༎
ཚིག་དོན་གཉིས་མེད་འབྲེལ་པའི་གཏན་ཚིགས་བཤད་༎
སྐུ་ཡི་ངེས་ཚིག་གང་ཞེ་ན་༎
མི་འགྱུར་དོན་དང་ལྡན་པས་རྡོ་རྗེ་སྙིང་པོའི་སྐུ་༎
སྐྱེ་མེད་ངང་ལ་རྫོགས་པས་བྱ་རྩོལ་བྲལ་བའི་སྐུ་༎
འགག་མེད་ངང་ལ་གནས་པས་བྱ་བཙལ་མེད་པའི་སྐུ་༎
མཚོན་པའི་ཚིག་དང་བྲལ་བས་ཐིག་ལེ་སྟོང་པའི་སྐུ་༎
རང་གསལ་བྱས་པ་མེད་པས་འོད་གསལ་བདེ་བའི་སྐུ་༎
དངོས་པོ་རྫས་སུ་མེད་པས་སྟོང་པ་འཛིན་མེད་སྐུ་༎
རྒྱ་ཆད་ཕྱོགས་ལྷུང་མེད་པས་ཡེ་ཤེས་བརྟན་པའི་སྐུ་༎
དེ་ལྟར་རྟོགས་ན་བདེ་ཆེན་ངང་ལ་གནས་༎
དེ་ལྟར་སྐུ་བདུན་དོན་ལ་མ་ཡེངས་སྦྱང་པར་བྱ་༎
དོན་གྱི་རིག་པ་མི་ཟད་བདེ་བའི་གཏེར་༎
ཟག་མེད་བྱང་ཆུབ་ཆེན་པོ་བདག་གིས་བླངས་༎
ང་མེད་པ་ཡི་སྔོན་རོལ་དུ་༎
རིག་པ་དབྱེར་མེད་ངང་ལ་ཤེས་བྱ་བདེ་བྱེད་གསལ་༎
ང་ནི་རང་བྱུང་བདེ་ཆེན་ཟག་པ་མེད་པའི་སྐུ་༎
ང་ནི་སྐུ་ཡི་འོད་ལ་ཞུགས་༄༅༎
ཤིང་གསུང་གི་ཟེར་ལ་རོལ་༎
དེ་ཕྱིར་འོད་ཟེར་ཞེས་ཀྱང་དེ་ལ་བྱ་༎
ང་ནི་མི་གནས་ཡེ་ཤེས་ཕྱོགས་ལ་གནས་པ་མེད་༎
ང་ཡི་སྐུ་ལ་སྣང་སྲིད་གསལ་ཞིང་བདེ་ཆེན་འབར་བར་སྣང་༌༎
དེས་ན་ང་ནི་ཐབས་ཀྱི་ཕ་རོལ་ཕྱིན་ལ་གནས་༎
ཐོགས་མེད་གསལ་བའི་མར་མེ་བསམ་པ་ཀུན་དང་བྲལ་༎
བསམ་བྲལ་བདེ་བའི་སྐུ་ལ་སྣང་སྲིད་གསལ་༎
བསམ་བྲལ་སྣ་ཚོགས་འབྱུང་བའི་རིག་པ་འགག་མེད་ཀློང་༌༎
ཀུན་གསལ་ཆོས་ཉིད་མེ་ལོང་འོད་པོ་ཆེ་༎
གཉིས་མེད་ངང་དུ་བདེ་ཆེན་འོད་གསལ་མཉམ་༎
ཞེས་གསང་བ་ཡང་ཁོལ་དུ་ཕྱུང་བའི་རྒྱུད་།
རྡོ་རྗེ་སེམས་དཔའ་སྙིང་གི་མེ་ལོང་གི་རྒྱུད
ཆེན་པོ་ལས་༎ མ་རིག་པ་དང་ཡེ་ཤེས་ཀྱི་མཐུན་དཔེ་བསྟན་པའི་ལེའུ་སྟེ་དྲུག་པའོ་༎
༎ དེ་ནས་ཡང་གསང་བའི་བདག་པོས་འདི་སྐད་ཅེས་གསོལ་ཏོ་༎
ཀྱེ་ཀྱེ་བཅོམ་ལྡན་རྡོ་རྗེ་འཆང་༌༎
རྫོགས་ཆེན་ངེས་ཚིག་གསུང་དུ་གསོལ་༎
ཞེས་ཞུ་བ་ཞུས་སོ་༎
སྟོབས་ཀྱི་རྒྱལ་པོས་བཀའ་སྩལ་པ་༎
ཀྱེ་ཀྱེ་རྡོ་རྗེ་འཛིན་པ་ཉོན་ཅིག་།
རྫོགས་ཆེན་ཐེག་པའི་ངེས་ཚིག་ནི་༎
རིག་པ་བྱ་བྲལ་ངང་ལ་ཡེ་ཤེས་རྫོགས་པས་རྫོགས་༎
བསྒོམ་པ་རྟོག་མེད་ངང་ལ་ཡེ་ཤེས་དྲི་མེད་རྫོགས་པས་རྫོགས་༎
སྤྱོད་པ་བཅོས་མེད་ངང་ལ་ཡེ་ཤེས་བརྡལ་བ་རྫོགས་པས་རྫོགས་༎
ལྟ་བ་དགག་བསྒྲུབ་མེད་པའི་ངང་ལ་ཡེ་ཤེས་རྟོགས་མེད་རྫོགས་པས་རྫོགས་༎
འབྲས་བུ་དམིགས་མེད་ངང་ལ་ཡེ་ཤེས་ཉི་ཤུ་རྩ་ལྔ་རྫོགས་པས་རྫོགས་༎
སྐུ་དང་ཡེ་ཤེས་རང་གི་སྙིང་གི་དཀྱིལ་ན་རྫོགས་པས་རྫོགས་༎
སྟོང་པའི་ངང་ལས་རིག་པ་དངོས་མེད་གསལ་བའི་ཡེ་ཤེས་རྫོགས་པས་རྫོགས་༎
སྐྱེ་མེད་ངང་ལས་འོད་ལྔ་མ་འདྲེས་གསལ་བར་རྫོགས་པས་རྫོགས་༎
སྟོང་ཉིད་གསལ་ལ་མ་ཡེངས་པས་ན་པ་༎
བྱ་བ་མེད་པར་སྣང་བས་པ་༎
གསལ་ལ་འཛིན་པ་མེད་པས་པ་༎
འབྲས་བུ་ཚད་དང་ལྡན་པས་པ་༎
ཐེག་པ་ཀུན་གྱི་གོང་དུ་གྱུར་པས་ཆེ་༎
གནས་ལུགས་དོན་ལ་གཡེངས་པ་མེད་པས་ཆེ་༎
ཡེ་ཤེས་སྒྲོན་མ་ལྟ་བ་ཀུན་གྱི་རྩེ་མོར་གྱུར་པས་ཆེ་༎
གསལ་ལ་མ་ཡེངས་སྒོམ་པ་ཀུན་གྱི་རྩེ་མོར་གྱུར་པས་ཆེ་༎
རང་བྱུང་མ་བཅོས་སྤྱོད་པ་ཀུན་གྱི་རྩེ་མོར་གྱུར་པས་ཆེ་༎
འཛིན་མེད་རང་གསལ་འབྲས་བུ་ཀུན་གྱི་རྩེ་མོར་གྱུར་པས་ཆེ་༎
འགྱུར་མེད་ངང་ལ་འགག་མེད་རྩོལ་བས་ཆེ་༎
འཛིན་མེད་ངང་ལ་འགག་མེད་རྩོལ་བས་ཆེ་༎
འཛིན་མེད་ངང་ལ་རྟོག་མེད་གསལ་བས་ཆེ་༎
ཞེན་མེད་ངང་ལ་ཆགས་མེད་གསལ་བས་ཆེ་༎
བརྗོད་མེད་ངང་ལ་བདེ་ཆེན་གསལ་བས་ཆེ་༎
རྣམ་དག་བྱང་ཆུབ་བརྡལ་བའི་སྙིང་པོ་ཡིན་པས་ཆེ་༎
བྱ་བཙལ་བྲལ་བའི་རིག་པ་དངོས་མེད་ཡིན་པས་ཆེ་༎
བདེ་ཆེན་ངང་ལས་མི་གཡོ་མཉམ་པར་གནས་པས་ཆེ་༎
སྙིང་པོའི་དོན་ལ་མི་གཡོ་མཉམ་པར་གནས་པས་ཆེ་༎
འཛིན་པའི་སྤྱོད་ཡུལ་མ་ཡིན་ཀུན་ལ་ཡོད་པས་ཆེ་༎
ཚིག་དང་ཡི་གེས་གཏན་ལ་མི་ཕེབ་ཀུན་གྱི་སྙིང་པོ་ཡིན་༄༅༎
པས་ཆེ་༎
རིག་པ་ཡེ་ཤེས་ཉི་ཤུ་རྩ་ལྔས་བརྒྱན་པས་པོ་༎
ཡེ་ཤེས་འོད་ལྔ་དག་པས་བརྒྱན་པས་པོ་༎
འོད་ལ་ཟེར་རྣམས་སོ་སོར་བརྒྱན་པས་པོ་༎
གསུམ་བརྩེགས་དབྱེར་མེད་མཉམ་པས་གནས་པས་པོ་༎
སྐུ་གསུམ་ཕྱིར་མི་ལྡོག་པས་འབྲས་བུ་ཚད་དང་ལྡན་༎
རྒྱ་ཆད་ཕྱོགས་ལྷུང་མེད་པས་ལྟ་བའི་ཚད་དང་ལྡན་༎
གསལ་ལ་རྟོག་པ་མེད་པས་སྒོམ་པའི་ཚད་དང་ལྡན་༎
རང་བྱུང་བཅོས་པ་མེད་པས་སྤྱོད་པའི་ཚད་དང་ལྡན་༎
བདེ་ཆེན་ཟག་པ་མེད་པའི་བྱང་ཆུབ་དངོས་མེད་འདི་༎
བཟུང་བས་མི་ཟིན་ཆུ་ཡི་ཟླ་བ་འདྲ་༎
དགོས་དགུ་རང་ལ་ཚང་བས་ཕྱུག་པོའི་བང་མཛོད་འདྲ་༎
རིག་པ་བྱང་ཆུབ་སེམས་ནི་གདོད་ནས་སྐྱེ་དང་བྲལ་༎
མ་སྐྱེས་པས་ན་འཆི་མེད་རིག་པའི་ཀློང་༌༎
ཐིག་ལེ་རྣམ་ལྔ་འདུ་འབྲལ་མེད་པའི་ཀློང་༌༎
མ་རིག་འཁྲུལ་པ་མེད་པས་གཞི་ཡི་ཐིག་ལེ་བཟང་པོ་ཡིན་༎
འགྱུར་མེད་རྣམ་པར་དག་པས་ལམ་གྱི་ཐིག་ལེ་བཟང་པོ་ཡིན་༎
རིག་པ་རྟོག་པ་མེད་པར་བར་ཆད་སེལ་བས་རྒྱན་དང་ལྡན་པའི་ཐིག་ལེ་བཟང་པོ་ཡིན་༎
འགྲོ་དང་འོང་བ་མེད་པས་བཟང་པོའི་རྩེ་མོ་ཐིག་ལེ་བཟང་པོ་ཡིན་༎
སྐྱེ་དང་འཆི་བ་མེད་པས་ཆོས་དབྱིངས་ཐིག་ལེ་བཟང་པོ་ཡིན་༎
དེ་ལྟར་ཐིག་ལེ་རྣམ་ལྔ་ཡང་༌༎
དབྱེ་ན་ཐིག་ལེ་རྣམ་པ་བཅུ་ཡོད་དེ་༎
དེ་ཡང་བསྟན་པ་འདི་ལྟར་ཡིན་༎
བཟང་པོ་འཁྲུལ་མེད་ཐིག་ལེ་དང་༌༎
བཟང་པོ་ཟག་མེད་ཐིག་ལེའོ་༎
དེ་ནི་གཞི་ཡི་ཉེར་གཞག་གོ་།
ལམ་གྱི་ཉེར་གཞག་གང་ཞེ་ན་༎
འཛིན་མེད་རྣམ་དག་ཐིག་ལེ་དང་༌༎
ས་དང་ལམ་གྱི་ཐིག་ལེའོ་༎
དེ་ནི་ལམ་གྱི་ཉེར་གཞག་གོ་།
འབྲས་བུའི་ཐིག་ལེ་གང་ཞེ་ན་༎
རྣམ་སྨིན་བར་ཆད་སེལ་བའི་ཐིག་ལེ་དང་༌༎
མུན་པ་སེལ་བའི་ཐིག་ལེ་དང་༌༎
སྣང་བ་བཟློག་པའི་ཐིག་ལེ་དང་༌༎
རབ་བམ་རྩེ་མོར་གྱུར་པའི་ཐིག་ལེ་དང་༌༎
འོད་ལྔ་མ་འདྲེས་གསལ་བའི་ཐིག་ལེ་དང་༌༎
སྐུ་བདུན་ལྷུན་གྱིས་གྲུབ་པའི་ཐིག་ལེའོ་༎
དེ་ལྟར་ཐིག་ལེ་ལྔ་དང་སྐུ་ལྔ་དག་ཏུ་སྦྱོར་༎
དེ་ལྟར་བཅུ་ཕྱེ་ཡབ་ཡུམ་བཅུ་དང་སྦྱར་༎
དེ་ལས་ཡེ་ཤེས་འབྱུང་བ་གང་ཞེ་ན་༎
དེ་ཡང་ལྔ་ལྔར་ཤེས་པར་བྱ་༎
ཞེས་བཀའ་སྩལ་ཏོ་༎
དེ་ནས་ཡང་གསང་བའི་བདག་པོས་ཞུ་བ་ཞུས་པ་།  ཨེ་མ་ཧོ་༎
ཐུགས་རྗེ་ཆེན་པོ་དང་ལྡན་པ་། དེའི་དབྱེ
བ་རྣམ་གསུམ་གསུང་དུ་གསོལ་། ཞེས་ཞུ་བ
ཞུས་སོ་༎ དེ་ནས་ཡང་བཀའ་སྩལ་པ་།  ཨེ་མ་ཧོ་༎
གསང་བའི་བདག་པོ་ཉོན་༎
ཡེ་ཤེས་རྣམ་པ་ལྔ་ཡང་ལྔ་ལྔ་སྟེ་༎
ཡེ་ཤེས་ཉི་ཤུ་རྩ་ལྔར་ཤེས་པར་གྱིས་ཤིག་།
དེ་ཡང་གང་ཞེ་ན་།  འདི་ལྟ་སྟེ་།  དབྱིངས་ཀྱི་ཡེ་ཤེས་དང་༌༎
ཆོས་ཀྱི་དབྱིངས་ཀྱི་ཡེ་ཤེས་གཉིས་། དབྱིངས་རྣམ
པར་དག་པའི་ཡེ་ཤེས་དང་༌། དབྱིངས་ཆེན་པོའི
ཡེ་ཤེས་དང་གཉིས་། དབྱིངས་ཐམས་ཅད་གཉིས་སུ
མེད་པའི་ཡེ་ཤེས་དང་ལྔའོ་། མུ་ཆོས་ཅན
ཆོས་ཉིད་༎ མེ་ལོང་ལྟ་བུའི་ཡེ་ཤེས་དང་༌༎
མེ་ལོང་ཆེན་པོའི་ཡེ་ཤེས་གཉིས་༎
རྟོག་མེད་གསལ་བའི་ཡེ་ཤེས་དང་༌༎
རྟོག་མེད་༄༅༎
དངས་པའི་ཡེ་ཤེས་གཉིས་།  གསལ་བ་འཛིན་མེད་ཆེན་པོའི་ཡེ་ཤེས་དང་ལྔའོ་༎
ཧཧཧཏ་། སྣང་སྟོང་༌། མཉམ་པ་ཉིད་ཀྱི་ཡེ
ཤེས་དང་༌། མཉམ་པ་ཉིད་མ་འགགས་པའི་ཡེ
ཤེས་གཉིས་། མི་གཡོ་བ་མཉམ་པ་ཉིད་ཀྱི
ཡེ་ཤེས་དང་༌། མི་འགག་པ་མཉམ་པ་ཉིད
ཀྱི་ཡེ་ཤེས་གཉིས་། ཅི་ལ་ཡང་མི་གནས
པ་མཉམ་པ་ཉིད་ཀྱི་ཡེ་ཤེས་དང་ལྔའོ་༎
མླ་རིག་སྟོང་༌། སོ་སོར་རྟོགས་པའྀ་ཡེ་ཤེས
དང་༌། དོན་ཐམས་ཅད་རབ་ཏུ་འབྱེད་པའི་ཡེ
ཤེས་གཉིས་། རྟོགས་པ་སྐད་ཅིག་མར་སྐྱེ་བའི
ཡེ་ཤེས་དང་༌། སྒྲ་ཐམས་ཅད་རྣམ་པར་སེལ
བའི་ཡེ་ཤེས་དང་གཉིས་། སྒྲ་དང་ཚིག་ལ
མི་གནས་པར་གོ་བའི་ཡེ་ཤེས་དང་ལྔའོ་༎
ཀྴོུམ་གསལ་སྟོང་༌།
ཀྴུ་ཡང་༌༎
བྱ་བ་གྲུབ་པའི་ཡེ་ཤེས་དང་༌། བྱ་བ
ཐམས་ཅད་བྱེད་པའི་ཡེ་ཤེས་དང་གཉིས་། བྱ
བ་ལ་མི་གནས་པའི་ཡེ་ཤེས་དང་༌། བྱ
བ་བཏང་པའི་ཡེ་ཤེས་གཉིས་། སྒྲོ་འདོགས་ཐམས
ཅད་གཅོད་པའི་ཡེ་ཤེས་དང་ལྔའོ་༎
དྷི་མུ་ཨ་། དྷ་མུ་ཨ་ཡང་༌། སྣང
སྟོང་གཉིས་སུ་མེད་པའོ་། རིགས་ཀྱི་བུ་དེ
ལྟར་གོང་བཞིན་རྟོགས་ནས་ཤེས་པའི་དུས་ན་།
དེ་ལས་ཟེར་འབྱུང་སྟེ་། ཉི་ཟླ་ལྟ་བུའི
ཟེར་དར་། སྲིན་བུ་མེ་ཁྱེར་ལྟ་བུའི་ཟེར
དང་༌། མར་མེ་ལྟ་བུའི་ཟེར་དང་༌། སྣང
བ་ཟེར་དང་བཅས་པར་སྣང་ངོ་༌། རིགས་ཀྱི
བུ་དེ་ལྟར་གོ་ཞིང་རྟོགས་ནས་ཤེས་པའི་དུས
གཅིག་ན་། འདི་སྐད་བདག་གིས་ཐོས་པའི་དུས
གཅིག་ན་། ཞེས་བྱའོ་༎
དེའི་དོན་ལ་མ་ཡེངས་མི་གནས་པའི་རིག་པ
ཤར་ནས་རང་ལ་རང་གིས་རྟོགས་པ་ནི་།
འདི་སྐད་བསྟན་པའི་དུས་གཅིག་ན་ཞེས་བྱའོ་༎
དེ་ལྟར་ཤེས་ནས་མོས་པའི་འཁོར་རྣམས་ལ་བསྟན
པའི་ཕྱིར་ན་། འདི་སྐད་བདག་གིས་བསྟན་པའི
དུས་གཅུག་ན་། ཞེས་འབྱུང་ངོ་༌༎
ཀྱེ་གྲོགས་པོ་དག་བསྟན་པ་འདི་ལ་གནས་པའི་གང་ཟག་རྣམས་ལ་དེ་བཞིན་དུ་བྱོས་ཤིག་།
དེ་ལྟར་ཤེས་པའི་རིགས་ཀྱི་བུ་དེ་ནི་མྱ་ངན་ལས་འདས་པར་འགྱུར་རོ་༎
ཀྱེ་རིགས་ཀྱི་བུ་སྐྱེས་བུ་དེ་ལ་སྔ་རྟགས
འདི་དག་འབྱུང་སྟེ་། དེ་ཡང་གང་ཞེ་ན
། འདི་ལྟ་སྟེ་། གཅིག་པུར་བསྡད་ན་ཉམས
དགའ་བ་དང་༌། ཡེ་ཤེས་ཀྱི་སྒྲོན་མེ་དང
འགྲོགས་པའི་ཕྱིར་། ལུས་ཤིང་བལ་གྱི་འདབ་མ
ལྟར་ཡང་བ་དང་༌། རིག་པ་ཉོན་མོངས་པའི
དབང་དུ་མི་འགྱུར་བའི་ཕྱིར་། མི་དང་འགྲོགས
སྙིང་མི་འདོད་པ་དང་༌། རང་གི་རིག་པ
ལྷུག་པར་ཤར་ནས་ཡོང་བའི་ཕྱིར་། ནམ་མཁའ
ལ་འཕུར་སྙམ་བྱེད་པ་དང་༌། བག་ཆགས་ཀྱི
ཕུང་པོས་མི་བསྒྲིབ་པའི་ཕྱིར་། སྣང་བ་འདི
འགགས་ནས་དག་པའི་འདུ་ཤེས་དང་༌། གང་ན
ཡེ་ཤེས་ཀྱི་སྣང་བ་ཡོད་པའི་ཕྱིར་། ལུས
དང་སྲོག་ལ་ཡང་མི་ཆགས་པ་དང་༌། ལུས
པོར་མ་ཐག་། དག་པའི་སྣང་བ་འཆར་བའི
ཕྱིར་། སྣང་བ་གང་ལ་ཡང་ཡིད་མི་འཇུག
པ་དང་༌། ཡེ་ཤེས་འོད་དང་རྟག་དུ་འགྲོགས
པའི་ཕྱིར་། ཤེས་པ་མི་བྱིང་བར་གསལ་བ
དང་༌། འོད་ཀྱི་དངས་མ་ཡོད་པའི་ཕྱིར་།
ཤེས་པ་ངང་གིས་དལ་བ་དང་༌། འཇིག་རྟེན
གྱི་བྱ་བ་ཐོངས་བའི་ཕྱིར་།
འགྲོགས་ན་བདེ་བ་དང་༌། སྣང་སྲིད་སྒྱུ་མར
ཤེས་པའི་ཕྱིར་། ཉོན་མོངས་ཐམས་ཅད་གང་ཡང
ལྡང་མི་ནུས་པ་༄༅༎
དང་༌། ཉོན་མོངས་ལངས་ཀྱང་རྟོག་པར་མི་འཛིན
པ་དང་༌། རིག་པ་ལ་གོས་པ་མེད་པའི
ཕྱིར་། གཟུགས་སྡུག་པ་ལ་ཆགས་པ་མི་སྐྱེ
བ་དང་༌། རིག་པ་ལ་འཁྲུལ་པ་མེད་པའི
ཕྱིར་། གཟུགས་མི་སྡུག་པ་ལ་ཞེ་མི་སྡང
བ་དང་༌༎ ཏིང་འཛིན་གྱི་ནུས་པས་ཟས་སྐོམ
གྱི་འདུ་ཤེས་མི་སྐྱེ་བ་དང་༌། རིག་པ
གསལ་ལ་རྟོག་པ་མེད་པའི་ཕྱིར་། མི་དང
འགྲོགས་ནས་ཀྱང་ཕ་རོལ་གྱི་སེམས་དང་ཅི་མཐུན
བྱེད་པ་སྣང་སྲིད་སྒྱུ་མར་ཤེས་པའི་ཆོས་ཉིད
རྟོགས་པའི་ཕྱིར་ན་།
དེ་ནི་།  ཡོངས་སུ་མྱ་ངན་ལས་འདའ་བའི་སྔ་རྟགས་སོ་༎
མྱ་ངན་ལས་འདའ་བ་དེ་ལ་ཡང་གཉིས་ཏེ
། ཡང་དག་པར་རྫོགས་པའི་སངས་རྒྱས་དང་༌།
མངོན་པར་རྫོགས་པར་སངས་རྒྱས་པའོ་། དེ་ཡང
ཡང་དག་པར་རྫོགས་པའི་སངས་རྒྱས་ནི་། ཕུང
པོ་ལྷག་མ་མེད་པར་སངས་རྒྱས་པའོ་༎
མངོན་པར་རྫོགས་པར་སངས་རྒྱས་པའི་སྐྱེས་བུ་དེ
ལ་། འོད་དང་༌། སྒྲ་དང་༌། སྐུ་དང
༌། གདུང་དང་༌། ས་གཡོ་བ་ལ་སོགས་པ
འབྱུང་ངོ་༌༎ འོད་ལ་ཡང་རྣམ་པ་གཉིས་ཏེ
། འོད་ཁྱིམ་གྱི་ཚུལ་དུ་འབྱུང་བ་དང་༌།
འོད་གྱེན་དུ་འགྲེངས་ཏེ་། སྐས་ཀའི་ཚུལ་དུ
འབྱུང་བ་དང་༌། འོད་ཁྱིམ་གྱི་ཚུལ་དུ་བྱུང
ན་། ཞག་ལྔ་ནས་བརྟན་པ་ཐོབ་སྟེ་།
མངོན་པར་རྫོགས་པར་འཚད་རྒྱའོ་༎
འོད་སྐས་ཀྱི་ཚུལ་དུ་འབྱུང་བ་ནི་། ཞག
བདུན་ནས་བརྟན་པ་ཐོབ་སྟེ་། མངོན་པར་རྫོགས
པར་འཚང་རྒྱའོ་༎ སྒྲ་ལ་ཡང་གཉིས་ཏེ་།
འུར་གྱིས་བྱུང་ན་ཞག་བདུན་ནས་བརྟན་པ་ཐོབ
སྟེ་། མངོན་པ་རྫོགས་པར་འཚང་རྒྱའོ་༎
ཐུག་གིས་བྱུང་ན་ཞག་བཅུ་བཞི་ནས་མངོན་པར་རྫོགས་པར་འཚང་རྒྱའོ་༎
གདུང་ལ་ལྔ་སྟེ་། ཁ་དོག་མཐིང་ག་ནི
། རྣམ་པར་སྣང་མཛད་ཀྱི་ཞིང་ཁམས་སུ་སྐྱེ
སྟེ་མངོན་པར་རྫོགས་པར་སངས་རྒྱས་པའོ་༎
ཁ་དོག་དཀར་པོ་ནི་རྡོ་རྗེ་སེམས་དཔའི་ཞིང་ཁམས་སུ་མངོན་པར་རྫོགས་པར་སངས་རྒྱས་པའོ་༎
སེར་པོ་ནི་རིན་ཆེན་འབྱུང་ལྡན་གྱིའོ་༎
དམར་པོ་སྣང་བ་མཐའ་ཡས་ཀྱིའོ་༎
ལྗང་གུ་དོན་ཡོད་གྲུབ་པའོ་༎
ཁ་དོག་སྣ་ཚོགས་སུ་བྱུང་ན་།  སྐུ་ལྔའི་ས་ལ་ལྷུན་གྱིས་གྲུབ་པའོ་༎
སྐུ་ལ་ཡང་གཉིས་ཏེ་།  ཞི་བའི་སྐུ་དང་༌།  ཁྲོ་བོའི་སྐུའོ་༎
ཞི་བའི་སྐུ་བྱུང་ན་སྣང་བ་འདི་འགགས་མ
ཐག་དུ་བརྟན་པ་ཐོབ་སྟེ་། སྤྲུལ་པའི་སྐུ
འབྱིན་མ་ནུས་སོ་༎
ཁྲོ་བོའི་སྐུ་བྱུང་ན་དེ་ཉིད་ལ་བརྟན་པ
ཐོབ་སྟེ་། ཞག་ཉི་ཤུ་རྩ་གཅིག་ནས་སྤྲུལ
པའི་སྐུ་འབྱིན་པར་ནུས་སོ་༎
རྟགས་དེ་རྣམས་མ་བྱུང་ན་སྐྱེ་བ་གཅིག་གིས
ཐོགས་ཏེ་། ཡང་དེ་བཞིན་མི་འབྱུང་མི་སྲིད
དོ་༎ དེ་བཞིན་དུ་སྒྲ་དང་༌། འོད་དང
༌། གདུང་དང་༌། སྐུ་དང་༌། ཐ་ན་རིང
བསྲེལ་ཡན་ཆད་འབྱུང་ངོ་༌༎
ཞེས་རྡོ་རྗེ་སེམས་དཔའ་སྙིང་གི་མེ་ལོང་གི
རྒྱུད་ཆེན་པོ་། གསང་བ་ཡང་ཁོལ་དུ་ཕྱུང
བའི་རྒྱུད་ཆེན་པོ་ལས་། རྟགས་དང་མཚན་མ
བསྟན་པའི་ལེའུ་སྟེ་བདུན་པའོ་༎
༎ དེ་ནས་བཅོམ་ལྡན་འདས་ཀྱིས་འཁོར་རྣམས་ལ་འདི་སྐད་ཅེས་སྒྲ་བསྒྲགས་སོ་༎
བཛྲ་རྡོ་རྗེ་སེམས་དཔའ་། མ་ནུ་ཆོས་ཉིད
ཀྱི་ཆོ་འཕྲུལ་སྐྱེ་བ་ལྟར་སྣང་བ་། ཤ
ས་རི་ཤེས་རབ་སྟོང་པ་༄༅༎
འགྱུར་བ་མེད་པ་། སན་ཡང་དག་པའི་རིག
པ་། དྷི་ཆོས་ཉིད་སྐྱེ་བ་མེད་པ་ལས
ཞི་ཁྲོ་ཐམས་ཅད་འབྱུང་བའི་ཚུལ་བསྟན་པ་།
དར་པ་ཆོས་ཅན་མཚན་མ་ལས་འདས་པ་།
ཨ་ཨ་སྐྱེ་མེད་དམིགས་པ་མེད་པའོ་། ཞེས
བརྗོད་པས་འཁོར་རྣམས་ཀྱིས་ཡང་དག་པའི་དོན་ཐུགས
སུ་ཆུད་དོ་༎ དེ་ནས་ཡང་འདི་སྐད་ཅེས་བསྒྲགས་སོ་༎
བུདྡྷ་སངས་རྒྱས་ཀྱི་ཡེ་ཤེས་། སརྦ་ཆོས་ཐམས
ཅད་ཀྱི་དགོངས་པ་ཚིག་ལས་འདས་པ་། དྷ
བརྡལ་བ་ཕུན་སུམ་ཚོགས་པ་། ཐིམ་དབྱིངས་རྣམ
པར་དག་པ་ཆོས་ཉིད་སྐྱེ་བ་མེད་པའི་ངང
དུ་ཐིམ་། དྷ་ཐིམ་མཉམ་པ་ཉིད་སྐྱེ་ཤི
དང་བྲལ་བའི་རིག་པ་དུས་གསུམ་དུ་མི་འགྱུར
བ་། ཨ་རིག་པ་འགྱུར་མེད་དབྱིངས་དང་ཡེ
ཤེས་གཉིས་སུ་མེད་པའི་དོན་། ལམ་རིག་པ
དུས་ཐམས་ཅད་དུ་རྟག་པ་ཡེ་ཤེས་ཀྱི་སྙིང
པོ་༎ ཀམ་ཀུན་ལ་ཡོད་པ་། བྷ་དེའི
དོན་གོ་བར་དཀའ་བ་། ཨི་ཧ་དོན་གྱི
སྙིང་པོ་ཐ་སྙད་དང་བྲལ་བ་། ཨི་ཧ
འཛིན་པ་མེད་པ་། ཨོམ་མ་ཧའི་དོན་སྟོན
པ་། ཨཧ་ཨ་ནུའི་དོན་སྟོན་པ་། ཧུ~མ
ཨ་ཏིའི་དོན་སྟོན་པ་། ཨ་ན་སྐྱེ་བ
མེད་པ་ལ་སྐྱེ་བར་སྣང་བ་། ཞེས་བརྗོད
ནས་མི་སྣང་བའི་ངང་དུ་གཤེགས་སོ་༎
དེ་ནས་ཡང་གསང་བའི་བདག་པོས་འདི་སྐད་ཅེས
གསོལ་ཏོ་། ཀྱེ་མ་ཀྱེ་ཧུད་ཐུགས་རྗེས་ཟུང
༌། ཞེས་གསོལ་པ་དང་༌། ནམ་མཁའ་ནས་སྒྲ
འདི་བསྒྲགས་སོ་༎ ཤ་ཤེས་རབ་ཀྱི་བདག་ཉིད
། ས་འགྱུར་བ་མེད་པའི་ཆོས་ཉིད་། མ
གཞི་མ་བཅོས་གསལ་བ་། འ་སྟོང་པའི་ཡེ
ཤེས་། ཨབྷམ~མ་ཡང་བྱུང་ཨགག་ཨ་སྐྱེ་བ་མེད
པ་ལ་སྐྱེ་བར་སྟོན་པ་འགྱུར་བ་མེད་པ
ཤེས་རབ་ཀྱི་བདག་ཉིད་རིག་དབྱིངས་སྟོང་པ་སྐད
ཅིག་མ་ལ་གྲུབ་པ་ཆོས་ཉིད་མ་བཅོས་པ
གཉིས་སུ་མེད་པའོ་། ཨོམཧུ~མ་། དེ་ཡང་བསྐྱེད
རྫོགས་གསུམ་འདུ་འབྲལ་མེད་པའི་དོན་ཡི་གེ་གསུམ
འདི་བསྒྲགས་སོ་༎ མོ་༎ ཆོས་ཐམས་ཅད་འགག
པ་མེད་པ་སྐྱེ་བ་མེད་ལས་སྐྱེ་བའི་ཆོ
འཕྲུལ་ཨ་ཏི་ཨ་ནུ་མ་ཧའོ་། བཛྲ་རིག
པ་ཡེ་ཤེས་སུ་ཤར་ཏེ་། པ་ནི་སྟོང
པ་ལ་མ་འགགས་པ་། སརྦ་ཐམས་ཅད་།
དྡྷ་དོན་གཅུག་ཏུ་སྡུས་ཤིག་།
ཧ་དབྱིངས་དང་ཡེ་ཤེས་གཉིས་སུ་མེད་པའི་དོན
། ནི་བསྟན་པའི་སྙིང་པོ་། ཨེ་ཟུང་ཞིག
། བྷ་ས་། པ་དྷ་དྷ་ཧཧ་ཡང་ཧུ~མ
ཧུ~མ་། ཨ་ཨ་། ཆོས་དབྱིངས་སྐྱེ་བ་མེད
པའི་ངང་དུ་མྱ་ངན་ལས་འདས་སོ་༎
འདུ་འབྲལ་མེད་པའི་རིག་པ་སྐྱེ་མེད་དུ་སྐྱོལ་ཅིག་།
ཞེས་སྒྲ་བསྒྲགས་ནས་ཅང་མེད་དོ་༎
དེ་ནས་ཡང་གསང་བའི་བདག་པོ་ལ་བྱང་ཆུབ
སེམས་དཔའ་རོ་ལངས་བདེ་བ་ལ་སོགས་དང་༌།
ཐུབ་པ་དྲུག་གིས་འདི་སྐད་ཅེས་གསོལ་ཏོ་༎
སྟོན་པ་མི་སྣང་བའི་ངང་དུ་གཤེགས་ན་རྒྱུད
འདི་ཅི་ལྟར་གཟུང་བར་བགྱི་། ཞེས་གསོལ་ཏོ
༎ གསང་བའི་བདག་པོས་བཀའ་སྩལ་པ་། རྒྱུད
འདིའི་མཚན་ནི་། རྡོ་རྗེ་སེམས་དཔའ་སྙིང་གི
མེ་ལོང་གི་རྒྱུད་ཅེས་བྱ་བར་མིང་ཐོགས་ཤིག
༎ ། ཟུང་ཞིག་།
ཡང་རྒྱུད་ཆེན་པོ་འདི་སྣང་བ་སྟོན་པ་ཞེས
བྱ་བར་ཡང་ཟུང་ཞིག་ཡང་ཐམས་ཅད་ཀྱི་དོན
འགྲོལ་བ་ཆེན་པོ་ཞེས་བྱ་བར་ཟུང་ཞིག་།
དགོངས་པ་ཁ་སྐོང་གི་རྒྱུད་ཆེན་པོ་ཞེས་བྱ་བར་ཡང་ཟུང་ཞིག་།
ཀྱེ་ཐུབ་པ་ཆེན་པོའི་འཁོར་དགའ་བ་རྡོ་རྗེ་བརྒྱ་བྱིན་ཐགས་བཟང་རིས་རྣམས་ཉོན་ཅིག་།
རྒྱུད་ཆེན་པོ་གསང་བ་རྨད་དུ་བྱུང་བ་འདི་ནི་འཇིག་རྟེན་དུ་འབྱུང་བར་དཀའོ་༎
དེའི་ཕྱིར་ན་བསྟན་པའི་སྙིང་པོ་འདི་རབ་ཏུ་ཆོངས་ཤིག་།
དོན་ཐམས་ཅད་སྐྱེ་བ་མེད་པའི་དབྱིངས་སུ་སྐྱོལ་ཅིག་།
རང་གི་རིག་པ་འོད་༄༅༎
དང་འོད་ཁྱིམ་གྱི་ཚུལ་དུ་ཤེས་དགོས་། ང
མྱ་ངན་ལས་འདས་པའི་འོག་ཏུ་། མ་འོངས
པའི་སེམས་ཅན་རྣམས་ལ་། བག་ཆགས་ཀྱི་སྦུབས
འབོར་བ་ཤེས་དགོས་། དེ་བཞིན་དུ་སྟོན་ཅིག
། བྱང་ཆུབ་ལམ་གྱི་སྒྲོན་མ་ངོ་ཤེས་བར་གྱིས་ཤིག་།
ཆོས་ཐམས་ཅད་བརྗོད་པ་དང་བྲལ་ཚིག་དང་ཡི་གེས་མཚོན་པ་མེད་།
བའི་ངང་དུ་བསྡུས་ཤིག་།
རྒྱུད་ཐམས་ཅད་ཡི་གེ་མེད་པ་ཆེན་པོའི་རང
གི་རིག་པའི་རྒྱུད་ཆེན་པོར་རང་རིག་དེ་ཐ
སྙད་དང་བྲལ་བའི་འཛིན་པ་མེད་པ་སྐྱོལ་ཞིག
། ལུང་ཐམས་ཅད་གཞན་གྱིས་སྟོན་མི་ནུས་བསྟན
དུ་མེད་པའི་རྩ་བའི་ལུང་རིག་པའི་ཡེ་ཤེས
ཆེན་པོར་སྐྱོལ་ཞིག་།
མན་ངག་ཐམས་ཅད་བརྗོད་གཞི་དང་བྲལ་བརའདི་ལས་བཅོས་པ་མེད་པའི་དབྱིངས་སུ་།  སྐྱོལ་ཞིག་།
བསྒྲུབ་པ་ཐམས་ཅད་རྩོལ་བསྒྲུབ་མེད་ཅིང་ཡོད་ན
བྱ་བྱེད་དུ་འགྲོ་། བྱ་བྱེད་དང་བྲལ་བར
སྐྱོལ་ཞིག་། སྤྱོད་པ་ཐམས་ཅད་མ་བཅོས་པའི་མཆོག་ཆེན་པོ་དང་ལྡན་པར་སྐྱོལ་ཞིག་།
བསྒོམ་པ་ཐམས་ཅད་གསལ་འགྲིབ་འཛིན་པ་མེད་པར
སྐྱོལ་ཞིག་བསྒོམས་པས་སངས་མི་རྒྱ་བསྒོམ་དུ་མེད
པའི་ཕྱིར་རོ་༎ ལྟ་བ་ཐམས་ཅད་ཟང་ཐལ
ཅིར་ཡང་མ་ཆགས་པར་སྐྱོལ་ཞིག་འབྲས་བུ་ཐམས
ཅད་ཡེ་ཤེས་ཆིག་ཆོད་ཆེན་པོར་སྐྱོལ་ཞིག་རྟོག
པ་སྐད་ཅིག་མ་ལས་གྲུབ་པས་མཐོང་རྟོགས་དུས
མཚུངས་ཀྱི་གདམས་ངག་།
དེ་རྣམས་ཐམས་ཅད་མི་གནས་པའི་ཀློང་དུ་དྲིལ་ཞིག་།
འདུ་འབྲལ་མེད་པའི་དབྱིངས་སུ་གཅིག་དང་དུ་མ
མེད་པ་། འཁོར་བའི་བྱ་བ་ཐམས་ཅད་ཐོང
ཞིག་གཅིག་པུར་དལ་བར་གནས་པ་། ཡེ་ཤེས
ཀྱི་སྣང་བ་ལ་ངོ་སྤྲོད་ཡང་ནས་ཡང་དུ
གསལ་གདབ་། རྟག་ཏུ་འདྲིས་པར་གྱིས་ཤིག་།
ཡེ་ཤེས་འཆར་བའི་དུས་བར་མ་དོ་ལ་ཡེ
ཤེས་ཀྱི་སྣང་བ་ངོ་ཤེས་པར་གྱིས་ཤེས་པར
གྱིས་ཤིག་། བསྟན་པ་ཐམས་ཅད་ཀྱི་སྙིང་པོ
འདི་ཡིན་པར་ཤེས་པར་གྱིས་ཤིག་བར་མ་དོ
ལ་རང་གི་སྣང་བ་ཡིད་ཆེས་པ་མ་པང
དུ་བུ་འགྲོ་བ་ལྟ་བུ་། ངོ་ཤེས་པར
གྱིས་ཤིག་གཞིའི་ཆོས་ཅི་ཡང་མ་ཡིན་པ་ཐམས
ཅད་ཅིར་ཡང་སྣང་བ་ངོ་བོ་སྟོང་པ་རང
བཞིན་གསལ་བ་ཐུགས་རྗེ་སྣང་བ་གསུམ་དུ་ཤེས
གྱིས་ཤིག་། པར་གྱིས་ཤིག་། ལམ་གྱི་ཆོས
ཐམས་ཅད་སྐུ་ལྔ་ཡེ་ཤེས་ལྔ་རུ་ཤེས་པར
གྱིས་ཤིག་། པར་གྱིས་ཤིག་། གྱིས་ཤིག་།
འབྲས་བུ་ཆོས་ཐམས་ཅད་སྐུ་གསུམ་འདུ་འབྲལ་མེད
པ་ཕྱིར་མི་ལྡོག་པའི་འབྲས་བུ་ཤེས་པར་གྱིས
གྱིས་ཤིག་། པར་གྱིས་ཤིག་། གྱིས་ཤིག་།
ཤིག་། ངོ་བོའི་ཆོས་ཐམས་ཅད་གཞི་སྟོང་པར
སྟོང་པ་རིག་པའི་སྙིང་པོ་ཅན་རིག་པ་ཡེ
ཤེས་ཀྱི་སྙིང་པོ་ཅན་ངོ་ཤེས་པར་གྱིས་ཤིག
གྱིས་ཤིག་། པར་གྱིས་ཤིག་། གྱིས་ཤིག་།
ཤིག་། ། རང་བཞིན་གྱི་ཆོས་ཐམས་ཅད་གསལ
བར་ཤེས་པར་གྱིས་ཤིག་།
ཐུགས་རྗེའི་ཆོས་༌། ཐུགས་རྗེ་ལ་གཉིས་ཏེ་འགྲོ
བ་འདུལ་བའི་ཐུགས་རྗེ་དང་༌། རང་བཞིན་གྱི
ཐུགས་རྗེ་གཉིས་ལ་འགྲོ་བར་འདུལ་བ་ནི་བུདྡྷའི
ཆོས་། རང་བཞིན་གྱི་ཐུགས་རྗེ་ནི་སངས་རྒྱས
དང་དམྱལ་བ་ཡན་ཆད་ལ་ཡོད་དོ་། ཐམས
ཅད་ཀུན་ལ་ཁྱབ་པར་ཤེས་པར་གྱིས་ཤིག་།
ཡེ་ཤེས་ཀྱི་ཆོས་ཐམས་ཅད་ཉི་ཤུ་རྩ་ལྔ་མ་འདྲེས་པར་ཤེས་པར་གྱིས་ཤིག་།
འོད་ཀྱི་ཆོས་ཐམས་ཅད་འཛིན་པ་མེད་པར་བཟུང་བ་ལྷའི་བུའི་བདུད་ཅེས་བྱའོ་།
ཤེས་པར་གྱིས་ཤིག་།
ཟེར་གྱི་ཆོས་ཐམས་ཅད་ཏིང་ངེ་འཛིན་གྱི་སྤྲོ
བསྡུ་མེད་པའོ་། སྤྲོ་བསྡུ་མེད་པར་ཤེས་པར
གྱིས་ཤིག་། རིག་པའི་༄༅༎
ཆོས་ཐམས་ཅད་བདག་རྟོག་གི་བློ་དང་བྲལ་བར
ཤེས་པར་གྱིས་ཤིག་བྱས་པའི་ཆོས་ལ་བློ་མི
བཞག་། དེ་བཞིན་དུ་ཆོས་སྐྱེ་བ་མེད་པ
ལ་སྐྱེ་བར་སྣང་བ་ཐམས་ཅད་འགག་པ་མེད
བཞག་། པར་སྐྱོལ་ཞིག་། འགགས་པ་མེད་པ
རིག་པའི་ཆོ་འཕྲུལ་ཅིར་ཡང་སྣང་བར་སྐྱོལ་ཞིག
ཅིར་ཡང་སྣང་བ་སྐྱེ་བ་མེད་པར་སྐྱོལ་ཞིག
བཞག་། པར་སྐྱོལ་ཞིག་། ། སྐྱེ་བ་མེད
པ་འགྲོ་འོང་མེད་པར་གང་ནས་མ་འོངས་པ
གར་ཡང་མི་འགྲོ་བ་སྐྱོལ་ཞིག་།
འགྲོ་འོང་མེད་པ་གཉིས་སུ་མེད་པར་དུ་མ་དང་བྲལ་བ་སྐྱོལ་ཞིག་།
གཉིས་མེད་གསལ་བ་མཐའ་གྲོལ་འོད་ཟེར་དུ་གནས་པ་ཆེན་པོར་སྐྱོལ་ཞིག་།
དེ་བཞིན་དུ་ཆོས་ཐམས་ཅད་ཅིར་ཡང་མི་རྟོག
མི་སེམས་པར་རྐྱེན་གྱི་དབང་དུ་མི་འགྲོ་བ
སྐྱོལ་ཞིག་། ཆོས་ཐམས་ཅད་གསལ་ལ་མ་ཡེངས
པར་སྐྱོལ་ཞིག་འགྱུར་བ་མེད་པ་རྒྱ་གར་ཡང
མ་ཆད་ཕྱོགས་གར་ཡང་མ་ལྷུང་བ་རང་བཞིན
གཉིས་སུ་མེད་པ་རྫོགས་པ་ཆེན་པོའི་དོན་ཕྱིན
ཅི་མ་ལོག་པར་གཏན་ལ་ཕབ་སྟེ་། དེ
ཡང་གང་ཞེ་ན་ཡེ་ཤེས་ཀྱི་དབྱིངས་དང་ཡེ
ཤེས་རིག་པ་དང་ཡེ་ཤེས་སྐྱེ་མེད་ཀྱི་ཡེ
སྐྱོལ་ཞིག་། ཤེས་སོ་༎ ཅེས་བརྗོད་ནས་གསང
བའི་བདག་པོ་ཡང་མི་སྣང་བའི་ངང་དུ་གཤེགས
སྐྱོལ་ཞིག་། ཤེས་སོ་༎ སོ་༎ དེ་ནས་ཡང་ནམ་མཁའ་ལས་སྒྲ་འདི་སྐད་གྲགས་སོ་༎
བཛྲ་རྡོ་རྗེ་ཕྱག་ན་རྡོ་རྗེ་ཉིད་ཀྱི་དབྱིངས
སུ་། པ་ནི་དྷ་ཏུ་སྐྱེ་བ་མེད་པས
འགག་པ་མེད་པ་ཤི་ཧི་རི་སངས་རྒྱས་ཀྱི
ལམ་མ་ཧ་སནྟི་ལ་མ་འགྱུར་བ་མེད་པ
། དྷརྨ་། ཆོས་ཀྱི་སྐུ་བརྗོད་པ་ཐམས་ཅད
དང་བྲལ་བ་ཀ་ཡ་། མྱ་ངན་ལས་འདས
པའོ་༎ རཏྣ་རིན་པོ་ཆེ་ལྟ་བུའི་ཀློང་དུ
མ་ལ་མཉམ་པ་ཉིད་ལས་མ་ཡངས་བློ་ཡིས
མ་བཅོས་པ་། ཨ་སིང་སྐྱེ་མེད་ཆོས་སྐུའི
ངང་དུ་རིག་པ་གསལ་ལ་འཛིན་པ་དང་བྲལ
བ་། ཨ་རིག་པ་སྐྱེ་མེད་ངང་དུ་རྟོག
མེད་གསལ་བ་། དྷ་ཏུ་། གཉིས་སུ་མེད
པར་འདུ་བའི་ཡེ་ཤེས་མ་འགགས་པའོ་༎
ཤ་སྐྱེ་མེད་སྟོང་པའི་ངང་དུ་འདུ་བའི་ཤེས
རབ་། ཨ་དྷ་དུ་། ཤམ་མ་ལ་ཤ
ཡང་མཉམ་པ་ཉིད་མ་བཅོས་པ་། ཨ་ཆོས
སྐུ་སྐྱེ་བ་མེད་པ་། ཨ་ལོངས་སྐུ་འཆི
བ་མེད་པ་། ཨུ་སྤྲུལ་སྐུ་སྐྱེ་ཤི་ལྟར
སྣང་ངོ་༌༎ ཞེས་རྡོ་རྗེ་སེམས་དཔའ་སྙིང་གི
མེ་ལོང་གི་རྒྱུད་ཆེན་པོ་ལས་། རྒྱུད་ཡོངས
སུ་གཏད་པའི་ལེའུ་སྟེ་བརྒྱད་པའོ་༎
༎ དེ་ནས་མཁའ་འགྲོ་མའི་ཚོགས་རྣམས་རང་རང་གི་འཁོར་རྣམས་ལ་འདི་སྐད་ཅེས་གདམས་སོ་༎
རྒྱུད་འདིའི་མེལ་ཚེ་བྱའོ་༎
དམ་ཚིག་ཉམས་པ་རྣམས་ཀྱི་གཤེད་མ་བྱའོ་།
ཞེས་གདམས་ནས་ང་རྒྱལ་གྱི་སྒྲ་འདི་སྐད་བསྒྲགས
སོ་༎ རགྨོ་ས་མ་ཡ་སྣོད་མིན་ལ་བྱིན
ན་སྙིང་ཕྱུང་ཞིག་སྙིང་ཕྱུང་བྷྱོ་བྷྱོ་། ཞེས
བརྗོད་ནས་མི་སྣང་བའི་ངང་དུ་གཤེགས་སོ་༎
བྱང་ཆུབ་སེམས་དཔའ་སེམས་དཔའ་ཆེན་པོ་ལྷའི་བུ
ལོག་རྟོག་སེལ་བྱེད་ལ་སོགས་དང་༌། ཐུབ་པ
དྲུག་དང་༌། མི་མ་ཡིན་གྱི་འཁོར་རྣམས་རྗེས
སུ་ཡི་རང་ཞིང་མངོན་པར་བསྟོད་དོ་༎
ཞེས་རྡོ་རྗེ་སེམས་དཔའ་སྙིང་གི་མེ་ལོང་གི
རྒྱུད་ཅེས་བྱ་བ་ཡང་གསང་གབ་སྦས་གྱི་རྒྱུད
རྫོགས་པ་ཆེན་པོ་གཏན་ལ་འབེབས་པ་༎
བཅོམ་ལྡན་འདས་གཞོན་ནུ་དཔའ་བོ་སྟོབས་ལྡན་གྱིས
དུར་ཁྲོད་ཆེན་པོ་མེ་རི་འབར་བར་གསང་བའི
བདག་པོ་ལ་སོགས་པ་རྣམས་ལ་རང་རང་གི
རིག་པ་དངོས་སུ་བསྟན་པའི་བཀའ་དམ་པ་།
གསང་བའི་རྒྱུད་ཆེན་པོ་རྫོགས་སོ་༎
༎ རྒྱ་༄༅༎
རྒྱ་རྒྱ་། ཨྠིྀ་། མཁས་པ་ཆེན་པོ་བི
མ་ལ་མི་ཏྲས་སྒྲ་རང་འགྱུར་དུ་གསུངས་པའོ
༎ སྔགས་ཀྱི་སྲུང་མས་སྲུངས་ཤིག་།
འགྲེལ་པ་དོན་འགྲེལ་ཕྲ་བཀོད་བྱ་བ་ཡོད་།  སྙིང་གི་མེ་ལོང་ཉིད་ལ་མ་བུ་བཞི་༎
༎ ཨྱནྱསྱམྲབྷྱ་ཀྱཨཧ་།

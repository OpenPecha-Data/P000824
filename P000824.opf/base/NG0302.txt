སྟོབས་ཆེན་ཁྲོ་བོ་ཆེན་པོ་ཡིས་༎
ཀླད་པ་ཚལ་པ་བརྒྱ་རུ་ཁོས་༎
ཉོན་ཅིག་བགེགས་དང་ལོག་འདྲེན་ཚོགས་༎
ང་ཡི་བཀའ་ལས་འདའ་མ་བྱེད་༎
ཅེས་གསུངས་པས་།
མ་བདུན་གྱིས་སྲོག་གི་སྙིང་པོ་ཕུལ་བ་།
མ་མ་བ་ཤམ་ཀུ་རུ་།
མ་ཏམ་ཉ་གར་ཨི་དན་།
ཅེས་ཕུལ་ལོ་༎
སྲིང་མོ་བཞིས་སྲོག་སྙིང་༌།
མ་ར་སཻ་ན་པྲ་མརྡ་ན་ཧུམ་ཕཏ་།
ཅེས་ཕུལ་ལོ་༎
སྲུང་མ་ཐམས་ཅད་ཀྱིས་།
ངྷ་ཏི་མ་མ་ཀརྨ་ཤྲི་གྷྲམ་ཀ་ར་ཡ་ཕུལ་ལོ་༎
མིང་བཏགས་པ་།
རྡོ་རྗེ་གར་གྱི་དབང་ཕྱུག་མ་༎
རྡོ་རྗེ་གསལ་བ་གློག་འཛིན་མ་༎
རྡོ་རྗེ་ཀུན་བཟང་མཐུ་མོ་ཆེ་༎
རྡོ་རྗེ་ཡེ་ཤེས་ཆེན་མོ་།
རྡོ་རྗེ་གསང་ཆེན་འོད་འབར་མ་།
རྡོ་རྗེ་གསུང་སྒྲོགས་ཆེན་མོ་།
རྡོ་རྗེ་སྒྲོལ་མ་ཟ་བྱེད་མ་།
ཞེས་མིང་བཏགས་སོ་༎
ཤར་གྱི་དཀར་མོ་རྡོ་རྗེ་སྤྱན་གཅིག་མ་༎
ལྷོ་ཡི་སེར་མོ་རྡོ་རྗེ་རལ་གཅིག་མ་༎
ནུབ་ཀྱི་དམར་མོ་རྡོ་རྗེ་དབང་སྡུད་མ་༎
བྱང་གི་སྔོན་མོ་རྡོ་རྗེ་ལས་མཁན་མའོ་༎
བཏུལ་ཞིང་དབང་བསྐུར་མིང་བཏགས་པའི་ལེའུ་སྟེ་བཞི་པའོ་༎།
། དེ་ནས་བཅོམ་ལྡན་འདས་ཀྱིས་དྲེགས་པ་ཅན་ཕོ་ནི་བཏུལ་།
མོ་ནི་སྦྱོར་བའི་ཡུམ་དུ་བྱས་།
བུ་རྣམས་ནི་འཁོར་དུ་བྱས་།
རྒྱན་ཆ་ལུགས་ནི་ལྡན་པར་བྱས་ཏེ་།
རང་ལ་རང་ངོ་མཚར་བའི་བསྟོད་པ་ནི་།
དཔའ་བོ་སྒེག་པོ་འཇིགས་སུ་རུང་བ་དང་༌༎
དགོད་དང་གཤེ་དང་འཇིགས་པར་སྟོན་པ་དང་༌༎
སྙིང་རྗེ་རྔམ་དང་ཞི་བ་ལ་སོགས་པ་༎
སྐུ་ཡི་བརྙན་པོ་ཤིན་ཏུ་བསྟན་གྱུར་ཏེ་༎
ཞལ་གཡས་དཀར་ལ་བཞད་པས་དགོད་དགོད་འདྲ་༎
ཞལ་གཡོན་དམར་ལ་གདངས་པས་གཤེ་གཤེ་འདྲ་༎
ཞལ་དབུས་མཐིང་ལ་གནག་པས་ཁྲོ་ཁྲོ་འདྲ་༎
རྒྱུད་དྲུག་སྙིང་རྗེས་ཟིན་པས་ཆེ་ཆེ་འདྲ་༎
སྐུ་ཆེ་ཡན་ལག་རགས་པས་འཇིགས་འཇིགས་འདྲ་༎
རྒྱན་དང་ཆ་ལུགས་ལྡན་པས་སྒེག་སྒེག་འདྲ་༎
གདུག་ཚོགས་ཞལ་དུ་རྔུབས་པས་དཔའ་དཔའ་འདྲ་༎
ཆོས་སྐུ་མཚན་མ་མེད་པས་ཞི་ཞི་འདྲ་༎
རྡོ་རྗེ་རྩེ་དགུས་ས་དགུའི་རྟོག་པ་འཇོམས་༎
རྡོ་རྗེ་རྩེ་ལྔས་རྒྱུད་ལྔ་གནས་སུ་སྒྲོལ་༎
མེ་དཔུང་འབར་བས་ཁམས་གསུམ་རྟོག་པ་སྲེག་ཁ་ཏྭམ་རྩེ་གསུམ་དུག་གསུམ་རྩད་ནས་གཅོད་༎
རི་རབ་ཕུར་བུས་ཁམས་གསུམ་དབང་དུ་སྡུད་༎
དེ་འདྲའི་ཁྲོ་བོ་འཇིགས་ཚུལ་བསྟན་པ་ཡིས་།
ཁམས་གསུམ་སེམས་ཅན་ཟིལ་གྱི་གནོན་པར་བྱེད་༎
དཔའ་བོ་ཆེན་པོ་ཁྱེད་ལ་ཕྱག་འཚལ་བསྟོད་༎
རང་གིས་རང་ལ་བསྟོད་པའི་ལེའུ་སྟེ་ལྔ་པའོ་༎  ་༎ ཨོམ་བཛྲ་ཀི་ལི་ཀི་ལ་ཡ་༎
ཏ་ཐ་ཡ་ཏ་ཐ་ཡ་ཧུམ་ཕཏ་།
ཧ་ས་ཡར་ཧྲི་ད་ནེ་ཧུམ་ཕཏ་༎
ཤི་གྷྲམ་ཨ་ན་ཡ་ཧུམཕཏ་།
ཛྭ་ལ་པ་ཡ་ཛྭ་ལ་པ་ཡ་ཧུམ་ཕཏ་།
ཨ་ཝེ་ཤ་ཡ་ཨ་ཝེ་ཤ་ཡ་ཧུམ་ཕཏ་།
བིནྡྷ་ཡ་བིནྡྷ་ཡ་ཧུམ་ཕཏ་༎
སུ་རུ་སུ་རུ་ཧུམ་ཕཏ་།
མུ་རུ་མུ་རུ་ཧུམ་ཕཏ་།
ཀ་ཏམ་ཀ་ཏེ་ཧུམ་ཕཏ་།
ཛ་ཡེ་བི་ཛ་ཡེ་ཧུམ་ཕཏ་།
ཨ་ཛི་ཏེ་ཧུམ་ཕཏ་།
ཨ་པ་ར་ཛི་ཏ་ཧུམ་ཕཏ་།
མའ་ར་སཻ་ན་པྲ་མརྡ་ན་ཧུམ་ཕཏ་།
ཧུམ་མ་མ་བ་ཤམ་ཀུ་རུ་།
མ་ཏམ་ཉ་ཀ་ར་ཨི་དན་ཧུམ་ཕཏ་།
ངྷ་ངྷི་མ་མ་༄༅༎
ཀརྨ་ཤི་གྷྲམ་ཀ་ར་ཡ་ཧུམ་ཕཏ་༎
སྔགས་ཀྱི་ལེའུ་སྟེ་དྲུག་པའོ་༎  ༎ དེ་ནས་གསད་པའི་ལས་བསྟན་ཏེ་༎
སྨྱོ་འབོགས་བསད་དང་གྲིར་བསད་པ་༎
ཀླུ་ནད་བསད་དང་རིམས་ཀྱིས་བསད་༎
དང་པོ་སྨྱོ་འབོག་བསད་པ་ལ་༎
སྨྱོ་རུ་གཞུག་སྟེ་བསད་པ་དང་༌༎
འབོག་ཏུ་གཞུག་སྟེ་བསད་པ་དང་༌༎
ལྐུགས་སུ་གཞུག་སྟེ་བསད་པ་དང་༌༎
ལྟས་ངན་ཕབ་སྟེ་གསད་པའོ་༎
སྨྱོ་འབོག་གི་ལེའུ་སྟེ་བདུན་པའོ་༎།
། དེ་ནས་གྲི་རུ་བསད་པ་ལ་༎
མཚོན་གྲིར་བསད་དང་འགགས་གྲིར་བསད་༎
མེ་གྲི་ཆུ་གྲིར་བསད་པ་དང་༌།
རྦབ་གྲིར་གཡང་གྲིར་བསད་པའོ་༎
གྲིར་གསད་པའི་ལེའུ་སྟེ་བརྒྱད་པའོ་༎།
། དེ་ནས་ཀླུ་ནད་ཀྱིས་གསད་པ་ལ་༎
མཛེ་ནད་བཏང་སྟེ་བསད་པ་དང་༌༎
འབྲས་ནད་ཀྱིས་བསད་པ་དང་༌༎
ཕོལ་དུ་བཏང་ལ་བསད་པ་དང་༌༎
ཀླུ་རྫིངས་བཅུ་ལ་གསད་པའོ་༎
ཀླུ་ནད་ཀྱིས་གསད་པའི་ལེའུ་སྟེ་དགུ་པའོ་༎།
། དེ་ནས་རིམ་གྱིས་གསད་པ་ལ་༎
བལ་ནད་བསད་དང་གག་པས་བསད་༎
རྒྱུ་གཟེར་བསད་དང་མཁྲིས་པས་གསད་༎
རིམ་གྱི་ལེའུ་སྟེ་བཅུ་པའོ་༎  ༎ དེ་ནས་གསོ་བའི་ལས་བསྟན་ཏེ་༎
རྫས་དང་སྔགས་དང་ཏིང་འཛིན་གྱིས་༎
སྨྱོ་འབོག་ཅན་དེ་གསོ་བ་དང་༌༎
ནད་པ་ཚབས་ཆེ་གསོ་བ་དང་༌༎
སྲིའུ་གསོ་དང་གསུམ་ཡིན་ནོ་༎
དང་པོ་སྨྱོ་འབོག་གསོ་བ་ནི་༎
ཕུར་བུའི་དགོངས་པར་བཞུགས་པས་སུ་༎
སྔགས་གྲངས་མང་དུ་བཟླས་པ་ཡིས་༎
བལྟ་བ་བསར་ཞིང་རྫས་ཀྱིས་བདུག་། དྲག་པོའི་ལས་ཀྱིས་གསོ་བ་དང་༌།
ནད་པ་ཚབས་ཆེན་གསོ་བ་དང་༌༎
གང་གནོད་བ་ཡི་མདོས་བྱས་ལ་༎
གཏའ་ར་གཏའ་ལུག་མང་དུ་གཞུག་། གཏའ་ཐབས་བཅོ་བརྒྱད་གཞུང་བཞིན་བྱའོ་༎
སྲིའུ་གཅེས་པ་གསོ་བ་ནི་༎
ལུས་སྲུང་ཕུར་བུ་བླ་སྒོངས་དང་༌༎
སྔགས་མདུད་སྲུང་འཁོར་རབ་གནས་གདགས་༎
ཆུ་གཏོར་མང་དུ་བཏང་བ་དང་༌༎
ཚ་ཚ་གདབ་དང་ངྷརྨ་གདོན་༎
དཀར་ཆོས་གཞུང་དུ་བྱ་བ་དང་༌༎
དེས་ཀྱང་ཕན་པར་མ་གྱུར་ན་༎
རྡོ་རྗེའི་སྒྲུབ་པ་གཞུང་བཙུག་བྱའོ་༎
གསོ་བའི་ལེའུ་སྟེ་བཅུ་གཅིག་པའོ་༎།
། དེ་ནས་དབབ་པའི་ལས་བསྟན་ཏེ་༎
བདུད་ཀྱི་སེར་བ་ཇི་ལྟར་དབབ་༎
གཟའ་ཡི་སེར་བ་ཇི་ལྟར་དབབ་༎
བཙན་གྱི་སེར་བ་ཇི་ལྟར་དབབ་༎
ཀླུ་ཡི་སེར་བ་ཇི་ལྟར་དབབ་༎
ཐོག་དང་ལྟས་ངན་ཇི་ལྟར་དབབ་༎
དེ་རྣམས་མན་ངག་ཤེས་པར་བྱའོ་༎
དབབ་པའི་ལེའུ་སྟེ་བཅུ་གཉིས་པའོ་༎།
། དེ་ནས་གཅད་པའི་ལས་བསྟན་ཏེ་༎
བདུད་ཀྱི་སེར་བ་ཇི་ལྟར་གཅད་༎
གཟའ་ཡི་སེར་བ་ཇི་ལྟར་བཟློག་། བཙན་གྱི
སེར་བ་ཇི་ལྟར་བཟློག་། མ་མོའི་སེར་བ
ཇི་ལྟར་བཟློག་། མི་ནད་ཕྱུག་ནད་ཇི་ལྟར
བཟློག་། ལྟས་ངན་རྨི་ངན་ཇི་ལྟར་བཟློག་།
གཅད་པའི་ལེའུ་སྟེ་བཅུ་གསུམ་པའོ་༎།
། དེ་ནས་སྨྱོ་རུ་གཞུག་པའི་རྫས་༎
རྟ་དཀར་ཐོད་པའི་ནང་དུ་བསག་། ཐང་ཕྲོམ
ར་དུག་ར་མོ་ཤག་། ར་རོག་གཅིན་དང
མིང་བྱང་གཞུག་། ངན་༄༅༎
སྔགས་སོ་མོའི་གླིང་བུར་བཟླས་༎
ཉུང་དཀར་བཟླས་ཤིང་ཐུན་བྲབ་བོ་༎
དྲ་དང་དུན་བྷྱོ་བཛྲ་སད་སད་མ་ར་ཡ་ཕཏ་།
གཞུག་ཏུ་དགྲ་ཡི་ཁང་པ་གཡས་སུ་སྦའོ་༎
འབོག་ཏུ་གཞུག་པའི་རྫས་ནི་།
སེང་གེ་དཀར་མོའི་སྙིང་ཤུན་དུ་༎
དུག་སྣའི་ཚོགས་དང་ཁྲག་སྣའི་ཚོགས་༎
དགྲ་ཡི་མིང་བྱང་བཅས་པ་གཞུག་། ཉུང་དཀར་གླིང་བུར་ངན་སྔགས་བཟླས་༎
ཏྲི་དུ་ནི་ཤག་མ་ར་ནི་རྦད་།
ར་ར་སི་ཁྱུད་།
ཅེས་དགྲ་ཡི་ཁང་པ་འམ་།
གདོང་ངམ་ལུས་ལ་ཕོག་པར་བརྡེག་གོ་། དེ་ནས་ལྟས་ངན་དབབ་པ་ནི་༎
བྱ་ཕོ་དཀར་པོའི་གསོབ་ནང་དུ་༎
ལྟས་ངན་ཐོད་པ་ལྔ་བསགས་ཏེ་༎
སྲིན་བྱ་དང་ནི་གླ་བ་དང་༌༎
སྲེག་པ་དང་ནི་འུག་པ་དང་༌༎
སྦྲུལ་གྱི་ཐོད་པ་བཅས་གཞུག་གོ་། དུང་གི་གླིང་བུར་ཉུང་དཀར་སྔགས་ལ་བྲབ་༎
སང་སང་ཕྱི་ཕྱི་ཐལ་སམ་ཁྱུང་༌༎
ཏྲི་ཏྲི་རོ་ཏི་མའ་ར་ཡ་དུན་ཡ་།
དགྲའི་ཁང་པའི་འགྲམ་འོག་ཏུུ་སྦའོ་༎
དེ་ལྟར་བྱས་ན་ལྟས་ངན་འོང་༌༎
དེ་ནས་ལྐུགས་སུ་གཞུག་པ་ནི་༎
ར་དཀར་གཉའ་ནག་སྲོག་རྩའི་ནང་༌༎
མི་བེ་བོ་གསད་པའི་ལྕེ་༎
ཁྱི་དཀར་སྙིང་དང་ར་དཀར་སྙིང་༌༎
རི་བོང་མགོ་ཁྲག་མིང་བྱང་གཞུག་། ངན་སྔགས་ལྕགས་ཀྱི་གླིང་བུར་བཟླས་༎
ཉུང་དཀར་སྔགས་ཤིང་ཐུན་བླུགས་བྲབ་༎
རྦད་སུ་རྦད་སུ་ཁྲག་ཏི་རྦད་༎
ནང་ན་རྦད་རྨི་ན་རྨུགས་༎
འགྱེལ་བ་ཀློང་ཕུ་བརླག་ཏུ་བརླག་། བཤོས་སྐམ་མོ་།
མ་ར་ཡ་།
ཐེམ་པའི་འོག་ཏུ་སྦའོ་༎
དེ་ལྟར་བྱས་ན་ལྐུགས་པར་འགྱུར་༎
དེ་ལྟར་སྨྱོ་འབོག་ལྐུགས་དང་གསུམ་༎
ལྟས་ངན་དབབ་པའི་ལེའུ་སྟེ་བཅུ་བཞི་པའོ་༎།
། གྲིར་གསད་པའི་ཐབས་འདི་ལ་།
དང་པོ་མཚོན་གྲིར་གསད་པ་ནི་༎
གྲུ་གསུམ་མཐིང་ནག་དཀྱིལ་འཁོར་བརྩིག་། དབུས་སུ
གྲུ་གསུམ་བྲི་ལ་རོ་སོལ་བྱུག་ཁ་རུ་རླུང
ཁྱེར་ཕྱེ་འཇམ་བརྡལ་༎
ནང་དུ་སྡོད་ཅིག་དོར་རྟ་བཏིང་༌༎
རྐང་རྗེས་ལ་སྩོགས་ལིངྒ་བྱ་༎
མགོ་བོ་ལྷོ་ནུབ་མཚམས་སུ་བསྟན་༎
རྐང་པ་བྱང་ཤར་མཚམས་སུ་བསྟན་༎
སྙིང་གར་མིང་ལ་དཔྲལ་བར་དུས་༎
འདོམས་སུ་བླ་དགས་བྲི་ལ་གླན་༎
ཕུར་བུ་བཞི་དང་རྩང་གཉིས་ནི་༎
དམར་པོ་བྱུགས་ཟུར་གཅིག་ཏུ་དགོད་༎
ཟུར་གཅིག་བྷན་ངྷ་གཅིག་གི་ནང་༌།
ཁྱི་དམར་སྙིང་ཁྲག་ར་དམར་སྙིང་༌།
ཁྲག་དང་འབྲུ་སྣའི་ཚོགས་ཕྱེ་ལ་༎
གཏོར་མ་ཆེན་པོ་བྱས་ལ་དགོད་༎
ཟུར་གཅིག་ཆང་ཕུད་བསེ་ཕོར་གང་༌༎
དེ་ནས་རྔ་གླིང་སྒྲ་སྒྲ་བསྒྲགས་ལ་༎
གསུར་ཆེན་སྤོས་ཀྱི་དུད་པ་བཏང་༌༎
མ་རུ་ཙེ་ཡབ་ཡུམ་བསྐུལ་བ་༎
ཧུམ་མཐིང་ནག་གྲུ་གསུམ་འབར་བའི་ཀློང་དཀྱིལ་ནས་༎
སྲོག་ལ་མངའ་མཛད་གནོད་སྦྱིན་མ་རུ་ཙེ་།
ཁྲག་མདོག་དམར་པོ་བསེ་ཡི་ལན་ཕྲན་ཅན་༎
སྤྱན་མིག་ཉི་མའི་འོད་ཟེར་སྐར་ལྟར་འཁྲུགས་༎
སྨིན་མ་གློག་འཁྱུག་བར་སྣང་གོ་སྐབས་འབྱེད་༎
ཤངས་ནས་བུ་ཡུག་རྡོ་རྗེ་ཐོག་ཆེན་འབེབས་༎
དགྱེས་པའི་ཞལ་བཞད་ཚེམས་ནི་སྤུ་གྲིས་གཏམས་༎
རྔམ་པའི་ལྗགས་འདྲིལ་བསྐལ་པའི་མེ་ལྟར་༄༅༎
འབར་༎
ཨག་ཚོམ་དམར་སེར་དུག་གསུམ་རྩད་ནས་གཅོད་༎
སྙན་ནས་འབྲུག་སྟོང་སྒྲ་སྒྲོགས་དེ་རི་རི་༎
སེན་མོ་ལྕགས་ཀྱུའི་རྩེ་ལྟར་འཛིན་ཅིང་འགུགས་༎
བ་སྤུའི་ནང་ནས་གནམ་ལྕགས་ཞུན་མ་འཁྲུགས་༎
མེ་ལྕེ་བན་ཐབས་གསུམ་གྱིས་ཆར་ཆེན་འབབ་༎
ཞབས་ཀྱིས་བསམ་པའི་གནས་སུ་ཡུད་ཀྱིས་ཕྱིན་༎
ན་བཟའ་དམར་པོ་སྤྲིན་གྱི་གཡང་གཞི་གསོལ་༎
ཉམས་པའི་སྙིང་ཕྱུང་ཆང་བར་བཅུག་ནས་གསོལ་༎
དུས་ལ་བབ་པོ་གནོད་སྦྱིན་མ་རུ་ཙེ་༎
བཅོལ་བའི་ལས་རྣམས་མྱུར་དུ་འགྲུབ་པར་མཛོད་༎
ཧུམ་གནོད་སྦྱིན་མ་རུ་ཙེ་ཡི་ཐུགས་དམ་དགྱེས་བསྐུལ་ལ་༎
ཡུམ་གཅིག་རྡོ་རྗེ་གར་གྱི་དབང་ཕྱུག་མ་།
ཁྲོས་པའི་སྐུ་མདོག་ཁྲག་གི་མཆིན་པ་འདྲ་༎
མི་བཟད་རྡོ་རྗེའི་ལྕགས་ཀྱུའི་ཕུར་པ་བསྣམས་༎
སྤྱན་ནས་ཁྲག་གི་མཆི་མ་ཕྲུལ་ལུ་ལུ་༎
སྙིང་རྗེ་མི་མངའ་དམ་ཉམས་སྒྲོལ་བར་མཛད་༎
ཕྱག་ན་རྡོ་རྗེ་ཕུར་བུ་འདྲིལ་ཞིང་འཕེན་༎
དུས་ལ་བབ་པོ་གར་གྱི་དབང་ཕྱུག་མ་༎
དམ་ཉམས་གྲི་རུ་བསད་པའི་ལས་མཛོད་ཅིག་། ནྲྀ་ཨངྐུ་ཤ་ཛ་ཛཧ་།
མངོན་དུ་ཁུགས་པར་བསམ་མོ་༎
དེ་ནས་རྗེས་བརྟགས་ཏེ་།
གདབ་ལས་གར་སོང་སོང་དུ་མི་བྱའོ་༎
མི་གདབ་པ་ནི་།
གྲུ་བཞི་ལ་ཟུར་དོད་པ་བྱུང་ན་མི་གདབ་བོ་༎
སྲིན་མོ་རལ་པ་གཏིབས་པ་འདྲ་བ་བྱུང་ན་མི་གདབ་བོ་༎
སྦྲུལ་འཁྱུས་ལྟ་བུ་བྱུང་ན་མི་གདབ་བོ་༎
རྟ་བླ་མོ་འམ་།
མུག་པ་འཁྱུད་པ་འདྲ་བ་བྱུང་ན་མི་གདབ་བོ་༎
བྱིས་པའི་རྐང་རྗེས་འདྲ་བ་བྱུང་ན་མི་གདབ་བོ་།
ཁབ་བམ་སྙུང་གིས་གཙགས་པ་འདྲ་བ་བྱུང་ན་མི་གདབ་བོ་༎
དེ་བླ་ཁུགས་པ་ཡིན་ནོ་༎
དེ་མ་བྱུང་བར་དུ་བསྒྲུབ་བོ་༎
གདབ་པ་ནི་༎
ཕུར་བུ་བཞི་ལ་འུར་བླངས་ནས་གདབ་བོ་༎
ཨོམ་ཀྲོ་ངྷ་ནི་།
ཀྲོ་དྷ་ནི་།
པ་ཏྲ་པ་ཏྲ་།
ཤུ་ལ་ཤུ་ལ་།
ངྷ་ཤ་གྲི་ཝ་ཧུམ་ཕཏ་།
རྩང་དམར་པོ་གཉིས་གདབ་ལ་༎
ཡཀྴ་གྲི་ཝ་མའ་ར་ཡ་རྦད་།
ཀིང་མོ་སྙིང་ཁ་རག་རྦད་།
གཏོར་མ་ལག་ཏུ་བླངས་ཤིང་སྐུལ་།
ཕུད་དེའི་དུས་སུ་གཏོར་༎
དེ་ནས་འགས་གྲིར་གསད་པ་ནི་༎
འཇག་མ་ལ་ནི་མི་རུ་བྱ་༎
འཇག་མ་ལ་ནི་རྟ་རུ་བྱ་༎
སྐུད་པ་སྔོ་དམར་སྐེ་ནས་གདགས་༎
ཕུར་པ་གཅིག་ལ་བཏོར་ནས་བཞག་། ཤོག་བུ་ལ་ནི་དགྲ་གཟུགས་བྲི་༎
རྟ་ཡི་སྙིང་གར་གཞུག་པའམ་༎
ཡང་ན་མི་ཡི་སྙིང་གར་གཞུག་། ཡམ་ཤུད་དམར་པོའི་སྙིང་པོ་བྲིས་༎
མི་ཡི་མགོ་ཡི་ནང་དུ་གཞུག་། འཇག་མའི་མི་དེ་འཇག་མའི་རྟ་༎
ལ་ནི་བསྐྱོན་ལ་དེ་རུ་བཞག་། བཤོས་བུ་ཟུར་གསུམ་མཐོ་དོ་ལ་༎
ར་ཁྲག་གིས་བྱུག་དེ་རྩར་བཞག་། མདའ་དམར་གཅིག་ལ་ར་སྙིང་གདགས་༎
སྟག་རས་ར་འབྲེང་དམར་པོ་གདགས་༎
ནམ་མཁའ་ལྗང་བུ་དམར་པོ་ལ་༎
རྟེན་བཅའ་དར་དང་རྔ་དམར་གདགས་༎
བསེ་ཕོར་ཕུད་གཙང་བཀང་བ་ལ་༎
མར་གྱི་ཞགས་པས་བརྒྱན་ལ་གཏང་ངོ་༌༎
ཡམ་ཤུད་དམར་པོ་བསྐུལ་བ་ནི་༎
ཧུམ་གྱད་ཀྱི་སྐུ་མདོག་དམར་པོ་ནི་༎
སྐུ་ལ་བསེ་ཁྲབ་དམར་པོ་༄༅༎
གསོལ་༎
དབུ་ལ་གསེར་གྱི་འགྱིང་ཐོད་བཅིངས་།
གཡུ་ཡི་མཆེ་བ་གཙིགས་ཤིང་བཞད་༎
གཡས་ན་བསེ་མདའ་དམར་པོ་བསྣམས་༎
གཡོན་ན་གསེ་གཞུ་དམར་པོ་བསྣམས་༎
ཆིབས་སུ་རྟ་དམར་ཞུར་པོ་ཆིབས་༎
སྐུ་ལ་དར་དཀར་བེར་ཆེན་གསོལ་༎
དམ་ཚིག་ཉམས་པའི་སྙིང་ནས་འདྲེན་༎
བསྟན་པ་སྲུང་བར་ཞལ་གྱིས་བཞེས་༎
འགགས་གྲི་གཏང་བའི་དུས་ལ་བབ་༎
བཅོལ་བའི་ལས་རྣམས་འགྲུབ་པར་མཛོད་༎
ནྲྀ་ཨམ་ཀུ་ཛ་ཛཧ་རྦབ་གྲི་གཡང་གྲིར་གསད་པ་ནི་༎
མདའ་ཀློང་བཅུ་གསུམ་བསད་པ་ནི་༎
བཤོས་བུ་ཁྲོ་བོ་བཅུ་གསུམ་ལ་༎
མདའ་བཀྲ་བཅུ་གསུམ་གཟུག་པར་བྱའོ་༎
ཤོག་བུ་ཚོན་གང་བཅུ་གསུམ་ལ་༎
ལྟོ་གཅིག་རུས་ལ་ལྟོ་གཅིག་མིང་༌༎
གཉིས་བྲིས་མདའ་ལ་གདགས་པར་བྱ་༎
ཟན་གྱི་ཀོང་བུ་བཅུ་གསུམ་ལ་༎
ནང་དུ་ར་ཁྲག་བཀང་ལ་བཞག་། དེ་ནི་གྲི་སེ་བསྐུལ་བ་ནི་༎
ཧུམ་རྒྱལ་པོ་གྲི་སེ་མཐུ་བོ་ཆེ་༎
ཆིབས་སུ་དཀར་པོ་གཟི་མིག་ཆིབས་༎
སྐུ་ལ་ཟ་འོག་སེར་བཀྲ་གསོལ་༎
ཕྱག་ན་ཤེལ་གྱི་རྡོ་རྗེ་རྩེ་དགུ་བསྣམས་༎
བཞུགས་ནི་བྱང་ཤར་མཚམས་ན་བཞུགས་།
ཁྲམ་ཐོགས་བཅུ་གསུམ་བཅས་པ་ཡིས་།
དམ་ཉམས་དགྲ་བོ་དབང་དུ་སྡུད་༎
རྦབ་གྲི་གཡང་གྲིར་གསད་པ་དུས་ལ་བབ་༎
བཅོལ་བའི་ལས་རྣམས་འགྲུབ་པར་མཛོད་༎
(༡༧)༄༅༎ སྡིག་ཆེན་གང་ཞིག་འདའ་བྱེད་པ་༎
ནྲྀ་ཨངྐུ་ཤ་ཛ་ཛཧ་མེ་གྲི་ཆུ་གྲིར་གསད་པ་ནི་༎
ཧོམ་དུ་སྦྱིན་སྲེག་མེ་ཡིས་བསད་༎
འུག་པའི་ཚང་རྩི་ཧོམ་ཆག་གང་༌༎
བཅུག་ལ་དཀྱིལ་དུ་མིང་བྱང་གཞུག་། ཉུང་དཀར་དུག་ཐུན་ལྕགས་ཕྱེས་སྦར་།
ཁུ་ལེ་ལག་དགུ་བསྐུལ་བ་ནི་༎
ཧུམ་སྐྱེ་བུ་ཆེན་པོ་གིང་ཀ་ར་།
ཁུ་ལེ་ལག་དགུ་མཐུ་བོ་ཆེ་༎
ཆིབས་སུ་ནག་བཀྲ་རྟིང་དཀར་ཆིབས་༎
སྐུ་ལ་ཟ་འོག་བེར་ཆེན་གསོལ་༎
རལ་གྲི་སྐྱ་འཇམ་ཕྱག་ན་བསྣམས་༎
དམ་ཉམས་དགྲ་བོ་གཏུབ་ལ་མེ་ལ་བསྲེག་། བཅོལ་བའི་ལས་རྣམས་གྲུབ་པར་མཛོད་༎
ནྲྀ་ཨངྐུ་ཤ་ཛ་ཛཧ་གྲི་རུ་བསད་པའི་ལེའུ་སྟེ་བཅོ་ལྔ་པའོ་༎།
། ཁུ་ལེ་ལག་དགུའི་སྲོག་སྔགས་ལ་༎
གིང་ཀ་ར་གིང་ཀ་ར་།
མ་པ་རི་མ་པ་རི་༎
ས་པ་རི་ས་པ་རི་།
ཡུུ་ཏི་ཤ་ཏི་།
སྟིར་གི་ཏེ་།
ར་ག་རཀྴ་མ་།
རཀྴ་མ་།
ཨ་ན་ཡེ་།
གིང་ཆེན་གིང་ཀ་ར་།
པ་ཏྲ་པ་ཏྲ་།
ཏི་ཏི་ཤེད་།
ཏི་ཏི་ཤེད་།
སི་ལི་ལི་།
མེས་མེས་།
ཆེ་གེ་མོ་ཛ་ཛ་རམ་རམ་༎
རྟག་ཏུ་བཟླས་པའི་སྙིང་པོ་ནི་།
ཨོམ་ཡཀྴ་གྲི་ཝ་མ་ར་ཡ་རྦད་།
གིང་མོ་སྙིང་ཁ་རག་རྦད་།
ཀྲོ་ཏ་ནི་ཀྲོ་ཏ་ནི་།
པྲ་ཏི་པྲ་ཏི་།
ཤུ་ལ་ཤུ་ལ་།
ངྷ་ཤ་གྷྲི་ཝ་ཧུམ་ཕཏ་།
རི་རི་ངྷྲི་།
དིར་དིར་༎
ཤམ་ཤམ་སང་སང་༌།
ཏྲི་ཏ་ཏྲི་ཏ་དུན་བྷྱོ་ཡ་།
རྟ་ཐོད་ལ་ཁྲག་གིས་གཏད་ཁྲམ་འདི་བྲིའོ་༎
ཆེ་གེ་མོ་འདི་བཙན་གྲི་ལ་གཏད་དོ་༎
བྱ་དཀར་པོའི་སྐེ་རུ་སྔགས་བཏགས་ལ་གཏའ་རུ
གཞུག་གོ་། སྨྱུག་མ་ཚིགས་དགུ་པ་གཅིག་ལ
། དར་དཀར་བཏགས་ལ་གཡབ་བོ་༎
ཆེ་གེ་མོ་འདི་བདུད་ཀྱི་རྒྱལ་པོར་མགོ་བཀྲག་མེད་ལ་གཏད་དོ་༎
བདུད་ཀྱི་རྒྱལ་པོ་ས་ལུ་ནག་པོ་ལ་གཏད་དོ་༎
ཆེ་གེ་མོ་འདི་བདུད་ཀྱི་༄༅༎
རྒྱལ་པོ་རེ་ཏི་འགོང་ཡག་གཏད་དོ་༎
བདུད་ཀྱི་རྒྱལ་པོ་མགོ་དམར་སེར་ལ་གཏད་དོ་༎
ཆེ་གེ་མོ་འདི་བདུད་ཀྱི་རྒྱལ་པོ་སྨ་མེ་འགག་གི་རྒྱལ་པོ་ལ་གཏད་དོ་༎
གསུང་ཟབ་མོའི་རྐྱེན་མོ་ལ་གཏད་དོ་༎
འགོང་ལྕམ་ཁྲ་མེ་ལ་གཏད་དོ་༎
དམུ་བདུད་།
བཙན་བདུད་།
དགྲ་ལྷ་།
སྲོག་བདག་དཔེ་དཀར་།
ས་བདག་ཐེ་བྲང་༌།
འགོང་པོ་།
ཡ་མ་།
ཀླུ་མགོ་ལ་གཏད་དོ་༎
ཆེ་གེ་མོ་འདི་ཤར་དྲི་ཟའི་བཙན་ལ་གཏད་དོ་༎
ལྷོ་གཤིན་རྗེའི་བཙན་ལ་གཏད་དོ་༎
ནུབ་ཀླུ་བཙན་ལ་གཏད་དོ་༎
བྱང་གནོད་སྦྱིན་བཙན་ལ་གཏད་དོ་༎
གཞན་ཡང་སྣང་སྲིད་ཀྱི་ལྷ་འདྲེ་ཐམས་ཅད་ལ་གཏད་དོ་༎
གཏད་ཁྲམ་གྱི་ལེའུ་སྟེ་བཅུ་དྲུག་པའོ་༎།
། དེ་ནས་ཀླུ་ནད་ཀྱིས་གསད་པ་༎
དང་པོ་མཛེ་ནད་གཏང་བ་ནི་།
རྫས་ཕག་པ་རོག་པོའི་ཐོད་པ་རུ་།
རྫ་ལས་བྱས་པའི་སྡིག་པའི་གཟུགས་༎
བསྲེགས་པའི་ནང་དུ་མིང་བྱང་གཞུག་། དེ་ཉིད་ཕག་ཐོད་ནང་བཅུག་ལ་༎
སྒྲིལ་བྱེད་ཆོ་གས་བསྒྲུབ་པ་བྱ་༎
ཞག་དགུ་མཚན་བཟང་ཅི་ཐོན་བྱ་༎
ཆུ་མིག་ནུབ་ལྟར་ནན་པར་བྱ་༎
ཕོལ་དུ་བཏང་ནས་བསད་པ་ནི་།
ཕག་ནག་སྟག་ནེའི་ཐོད་པ་རུ་༎
རྫས་དག་ལ་སྦལ་པའི་གཟུགས་༎
ཡང་བསྲེགས་དེ་ནང་མིང་བྱང་གཞུག་། དེ་ཉིད་ཕག་ཐོད་ནང་བཅུག་ལ་༎
སྒྲིལ་བྱེད་ཆོ་གས་བསྒྲུབ་པ་བྱ་༎
ཞག་དགུ་མཚན་བཟང་ཅི་ཐོན་བྱ་༎
ཆུ་མིག་ལྷོར་ལྟ་དག་ཏུ་མནན་༎
འབྲས་སུ་གང་ལ་བསད་པ་ནི་༎
ཕག་པ་གླི་གྲེག་ཐོད་པ་རུ་༎
རྫས་ལས་བྱས་སྦྲུལ་གྱི་གཟུགས་༎
བསྲེགས་པ་དེ་ནང་ལིངྒ་གཞུག་། དེ་ཉིད་ཕག་ཐོད་ནང་བཅུག་ལ་༎
སྒྲིལ་བྱེད་བསྒྲུབ་པའི་ཆོ་ག་བྱ་༎
ཞག་དགུས་མཚན་ལྟས་ཐོབ་གྱུར་ནས་༎
ཆུ་མིག་ཤར་དུ་བལྟས་པར་མནན་༎
ཀླུ་ནད་རྫིངས་སུ་གཞུག་པ་ནི་༎
ཕག་པའམ་མཛེ་ཕོའི་ཐོད་པ་རུ་༎
རྫས་ལས་བྱས་མཛོ་མོའི་གཟུགས་༎
བསྲེགས་པའི་ནང་དུ་མིང་བྱང་གཞུག་། དེ་ཡང
ཕག་ཐོད་ནང་དུ་གཞུག་། ཞག་དགུ་བར་དུ
བསྒྲུབ་པ་བྱ་༎ མཚན་མ་བཟང་ཐོབ་བརྟན་གྱུར་ན་༎
བྱང་ལྟ་གདོལ་པ་ཅན་ཏུ་གཏད་༎
དེ་བཞིན་བྱས་ན་དོན་གྲུབ་ངེས་༎
དེ་ལྟར་མན་ངག་དམ་པས་བྱའོ་༎
ཀླུ་སྒྲུབ་ནག་པོ་ཕག་མིག་གི་སྒྲུབ་པ་།
ཝའམ་ཕག་མགོ་ལ་བརྟེན་ཏེ་།
སྒྲུབ་པ་གཟུགས་ཏེ་གྲུབ་པ་དང་གནན་པར་བྱའོ་༎
ཀླུ་ནད་བཏང་བའི་ལེའུ་སྟེ་བཅུ་བདུན་པའོ་༎།
། དེ་ནས་རིམས་ཀྱིས་བསད་པ་ནི་༎
མཁྲིས་པས་བསད་དང་གག་པས་བསད་༎
རྒྱུ་གཟེར་དང་ནི་བལ་ནད་དོ་༎
དེ་ལ་མཁྲིས་པས་བསད་པ་ནི་༎
ཡིད་ཆེས་ཤྭ་ན་མུ་ཁའི་རྒྱུད་༎
བསྒྲུབ་པ་ཐབས་ཀྱིས་ལག་ཏུ་བླང་༌༎
གསོད་ཐབས་གསང་བའི་མན་ངག་ནི་༎
མནན་བསྲེག་འཕང་གསུམ་ལས་སྦྱར་ཏེ་༎
ཐུབ་བྲབ་ཕུར་བུ་གདབ་པར་བྱའོ་༎
དེ་ནས་གག་པས་བསད་པ་ནི་༎
ཡིད་ཆེས་བདག་ཉིད་མ་ཡི་རྒྱུད་༎
ལག་ཏུ་སྒྲུབ་པ་ཐབས་ཀྱིས་བླངས་༎
བསད་ཐབས་གསང་བའི་མན་ངག་ནི་༎
མནན་བསྲེག་འཕང་གསུམ་ལས་སྦྱར་༄༅༎
ཏེ་༎
ཐུན་བྲབ་འཕུར་བུས་གདབ་པར་བྱའོ་༎
དེ་ནས་བལ་ནད་དཀྱིས་བསད་པ་༎
ཡིད་ཆེས་ཚ་བ་ཡང་གཏེར་རྒྱུད་༎
ལག་ཏུ་བླངས་པ་སྒྲུབ་ཐབས་སོ་༎
བསད་པའི་མན་ངག་བསྟན་པ་ནི་༎
མནན་བསྲེག་འཕང་གསུམ་ལས་བརྟུལ་ཏེ་༎
གང་དུ་ཐུན་བྲབ་ཕུར་བུ་གདབ་༎
རྒྱུ་གཟེར་དག་གིས་གསད་པ་ནི་༎
མ་མདུན་སྲིང་བཞིའི་ལས་ཡིན་ཏེ་༎
མན་ངག་གནད་ནི་སྣ་ཚོགས་ཀྱིས་།
ཟོར་ཁའི་ལས་ཀ་ཁོ་ནས་བྱའོ་༎
རིམས་ཀྱིས་བསད་པའི་ལེའུ་སྟེ་བཅོ་བརྒྱད་པའོ་༎།
། དེ་ནས་བསྟན་འཛིན་དབུ་སྨོད་དགྲ་བགེགས་ལ་།
དྲེགས་པ་ཕོ་དྲུག་མོ་བདུན་བསྐུལ་༎
ཞེས་བཀའ་སྩལ་ཏོ་༎
དེ་ནས་ཀརྨ་ཧེ་རུ་ཀ་ལ་སོགས་པའི་རྡོ་རྗེ་སྲིན་པོའི་ལྷ་ཚོགས་དང་༌།
འཇིག་རྟེན་པ་ཐམས་ཅད་ཀྱིས་༎
བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ་༎
བསྟོད་པའི་ལེའུ་སྟེ་བཅུ་དགུ་པའོ་༎།
། རྡོ་རྗེ་ཕུར་བུ་མདུང་རྩེ་དམར་པོའི་རྒྱུད་ཅེས་བྱ་བ་རྫོགས་སོ་༎།

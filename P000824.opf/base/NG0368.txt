(༧)༄༅། ། འཁོར་ལོ་བསྐོར་ཞིང་བསྐོར་བ་མ་ཡིན
པར་འཁོར་བའི་རྒྱུ་དང་འཁོར་བའི་ཆོས་ཡེ་ནས
མེད་པ་དང་༌། བྱང་ཆུབ་ཀྱི་སར་སྦྱོར་བ་ལས་མ་གཏོགས་པར་།
དམྱལ་བ་མིང་ཡང་མེད་པ་དང་༌།
ཐམས་ཅད་མཁྱེན་པ་ལས་མ་གཏོགས་པར་།
མ་རིག་པ་མིང་ཡང་མེད་པའི་ཆོས་དང་༌།
དོན་མ་ནོར་བར་ཐུགས་སུ་ཆུད་པའི་ཆོས་ཐུགས་བྱང་ཆུབ་སེམས་རིན་པོ་ཆེ་།
སྒྲོན་མའི་གསང་བ་རྨད་དུ་བྱུང་བའི་མན་ངག
རྫོགས་པར་དུས་གསུམ་གྱི་བདེ་བར་གཤེགས་པ་ཐམས
ཅད་དང་༌། བདག་གི་དོན་དུ་བྱང་ཆུབ་སེམས་རྨད་དུ་བྱུང་བའི་དོན་རྫོགས་པར་གསུངས་ཏེ་།
རྒྱུ་གང་གིས་མཁྱེན་པར་འགྱུར་།
དེ་སྐད་གསོལ་པ་དང་༌།
བཅོམ་ལྡན་འདས་ཀུན་རིག་ཆོས་ཀྱི་རྗེས་བཀའ་སྩལ
པ་སེམས་དཔའ་ཆེན་པོ་ཉོན་ཅིག་། སངས་རྒྱས
བཅོམ་ལྡན་འདས་ནི་ཚད་མེད་པའི་བསོད་ནམས་ཀྱི
ཚོགས་དཔག་ཏུ་མེད་པ་རྣམས་ཡང་དག་པར་བསགས
པས་མཁྱེན་ཏོ་༎ ཡང་དག་པར་རྫོགས་པའི་སངས་རྒྱས་ནི་།
ཚད་མེད་པ་ཡང་དག་པའི་ཐབས་རྫོགས་པའི་ཐུགས་སུ་ཆུད་དེ་མཁྱེན་ཏོ་༎
སངས་རྒྱས་བཅོམ་ལྡན་འདས་ནི་མི་མཉམ་པ་དང
མཉམ་པའི་སྨོན་ལམ་གྱི་སྟོབས་དང་ལྡན་པས་ཐུགས
སུ་ཆུད་དེ་མཁྱེན་ཏོ་༎
སངས་རྒྱས་བཅོམ་ལྡན་འདས་ནི་ཤེས་རབ་ཚད་མེད་པ་བསགས་པས་ཐུགས་སུ་ཆུད་དེ་མཁྱེན་ཏོ་༎
སངས་རྒྱས་བཅོམ་ལྡན་འདས་ནི་སྤྱོད་པ་ཚད་མེད་པའོ་༎
སངས་རྒྱས་བཅོམ་ལྡན་འདས་ནི་སྐྱེ་བོ་ཚད་མེད་པ་རྣམས་ནི་སྣོད་དུ་གྱུར་པར་མཛད་དོ་༎
སངས་རྒྱས་བཅོམ་ལྡན་འདས་ནི་སྣོད་ཇི་ལྟ་བ་བཞིན་དུ་སྟོན་པར་མཛད་པ་དང་༌།
སྣོད་ཇི་ལྟ་བ་བཞིན་དུ་སེམས་ཅན་རྣམས་ཀྱི་དོན་མཛད་པ་དང་༌།
ཇི་ལྟར་འདུལ་བ་བཞིན་དུ་སེམས་ཅན་རྣམས་ཀྱི་དོན་མཛད་པ་དང་༌༎
མོས་པ་ཇི་ལྟ་བ་བཞིན་དུ་སེམས་ཅན་རྣམས་ཀྱི་དོན་མཛད་པ་ཡིན་པས་།
ཐུགས་སུ་ཆུད་དེ་མཁྱེན་ཅིང་སྣོད་དང་སྦྱར་ནས་གསུངས་པ་ཡིན་ནོ་༎
སེམས་དཔའ་ཆེན་པོ་།
གསུང་ནི་རྡོ་རྗེ་སྒྲས་ཉིད་དོ་༎
སྦྱོར་བ་བྱང་ཆུབ་སེམས་ནི་ལུས་ངག་ཡིན་གསུམ་སོ་སོ་མ་ཡིན་པ་ཐ་མི་དད་པ་།
གཉིས་སུ་མེད་པར་རིག་ལ་རིག་པར་བྱེད་པ་ནི་སྦྱོར་བའོ་༎
སྒྲོལ་བ་ནི་ལུས་དང་ངག་དང་སེམས་དབྱེར་མེད་པ་ནི་རྡོ་རྗེའོ་༎
རྡོ་རྗེ་ནི་གང་ན་ཡང་མི་གནས་པ་དང་༌།
ཆོས་ཐམས་ཅད་གང་ན་ཡང་མི་གནས་པ་ཉིད་དུ་གྱུར་པ་ཉིད་སྒོམ་པའོ་༎
ཆོས་ཆེན་པོ་རྨད་དུ་བྱུང་བའི་གསང་བའི་རྒྱུད
དུ་གྱུར་པས་གསང་བ་ཆེན་པོ་འབུམ་སྡེ་ལས
། རྡོ་རྗེ་སེམས་དཔའ་རིག་པར་བསྟན་པ་།
གསང་བ་ཐམས་ཅད་ཀྱི་གསང་བའི་མཆོག་། རྨད
དུ་བྱུང་བའི་མན་ངག་བསྟན་པའི་ལེའུ་སྟེ་ཉི
ཤུ་རྩ་ལྔ་པའོ་༎ ༎ ལེའུ་འདིས་རྨད་དུ
བྱུང་བའི་དོན་སྐྱོན་ཐམས་ཅད་ཉམས་པ་བསྐང་བའི
དོན་བསྟན་ཏེ་། རྡོ་རྗེ་སེམས་དཔས་སྟོན་པ་ལ་ཞུས་པ་།
ཆོས་ཆེན་པོ་རྨད་དུ་བྱུང་བའི་ཐུགས་རྗེ་ཆེན་པོ་ཇི་ལྟ་བུ་།
ཀུན་རིག་ཆོས་ཀྱི་རྗེ་སྟོན་པས་༄༅།  ། བཀའ་སྩལ་པ་།
སྟོང་རི་གནམ་ལྕགས་ཐོག་ཆེན་གྱིས་༎
སྐྱོན་གྱི་གངས་རིའི་རྩེ་ནས་བཅོམ་༎
བདུད་རྩིའི་རྒྱ་མཚོ་ཞུ་ནས་བསྐྱིལ་༎
ཏིང་འཛིན་འབུམ་ཕྲག་ཡངས་པས་འདི་༎
འདིས་ནི་ཉམས་པ་མེད་པའོ་༎
ཡང་རྡོ་རྗེ་སེམས་དཔས་སྟོན་པ་ལ་ཞུས་པ་།
ཐུགས་གསང་བའི་རྒྱུད་འདི་གང་ལས་གསུངས་པ་།
རི་རབ་སུམ་ཅུ་ཕྲག་དགུའི་བསྐལ་པ་ཞིང་གི་རྡུལ་སྙེད་ཀུན་ཞེས་ཞུས་པས་།
སྟོན་པ་ཀུན་རིག་ཆོས་ཀྱི་རྗེས་བཀའ་སྩལ་པ་།
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀུན་དང་༌།
རྨད་དུ་བྱུང་བའི་དོན་ཀུན་གཅིག་སྟེ་༎
རི་རབ་སུམ་ཅུ་ཕྲག་དགུ་ཡང་༌༎
རྨད་བྱུང་བྱང་ཆུབ་སེམས་འདི་ཡིས་༎
སྒོམ་པ་རྡོ་རྗེས་ཕྱེ་མར་བརླག་། ཅེས་གསུངས་སོ་༎
དེའི་ཕྱིར་བྱང་ཆུབ་རྨད་དུ་བྱུང་བའི་སྐུ་ནི་།
སྟོང་སྤྱི་ཕུད་ཅེས་བྱའོ་༎
གསུང་ནི་ཡེ་ཤེས་མཁའ་ལ་རོལ་ཞེས་བྱའོ་༎
ཐུགས་ནི་ནམ་མཁའི་སྤང་པོ་ལ་རྡོ་རྗེའི་བཟང་གི་དྲ་ཞེས་བྱའོ་༎
དེ་ཡང་རྨད་དུ་བྱུང་བའི་སྐུ་ནི་།
སྙིང་པོ་བྱང་ཆུབ་ན་བཞུགས་པའི་སྐུ་ཞེས་བྱའོ་༎
རྨད་དུ་བྱུང་བའི་གསུང་ནི་སྙིང་པོ་བྱང་ཆུབ་ན་བཞུགས་པ་ལས་།
དགོངས་པ་ངེས་པར་འགྲེལ་པ་ཞེས་བྱའོ་༎
རྨད་དུ་བྱུང་བའི་ཐུགས་ནི་མཚན་ཉིད་ཡེ་ཤེས་མི་ཟད་པའི་བློ་གྲོས་ཀྱི་ཐུགས་ཏེ་།
ཡེ་ཤེས་ཐུགས་ཏེ་ཐུགས་ཀྱི་མཆོག་། ཅེས་བཀའ་སྩལ་ཏེ་།
དེ་ཡང་ཐུགས་གསང་བ་ཉིད་ཀྱི་རྒྱུད་ལས་།
ནམ་མཁའི་སྐུ་ལས་རྨད་དུ་བྱུང་༌༎
ནམ་མཁའི་གསུང་གི་ལམ་སྟོན་པ་༎
ནམ་མཁའི་ཐུགས་ནི་ཐུགས་ཀྱི་མཆོག་། རྨད་བྱུང་ནམ་མཁའ་གནས་ཀྱི་མཆོག་། ཅེས་འབྱུང་སྟེ་།
དེ་ལྟར་ནམ་མཁའི་སྐུ་གསུང་ཐུགས་བཤད་ནས་སའི་སྐུ་གསུང་ཐུགས་བཤད་པ་ནི་།
སའི་སྐུ་ནི་རི་རབ་སུམ་ཅུ་ཕྲག་དགུ་ཡིན་ལ་།
བསྐལ་པ་ཞིང་གི་རྡུལ་སྙེད་འབྱུང་བ་དེ་ཀུན
རྨད་དུ་བྱུང་བའི་ས་ནི་སྟོང་གསུམ་གྱི་སྟོང
ཆེན་པོ་། སའི་འཇིག་རྟེན་ཡང་རི་རབ་སུམ་ཅུ་ཕྲག་དྲུག་ལ་།
རི་རབ་འབུམ་ཡོད་དེ་།
དེའི་བསྐལ་པ་ཞིང་གི་རྡུལ་སྙེད་གཅིག་གི་ཚད་ལ་ནི་།
བྱང་ཆུབ་སེམས་རྨད་དུ་བྱུང་བའི་ཚད་དཔག་ཏུ
མེད་པ་ནི་རི་རབ་དང་གླིང་རྣམས་དང་ས
གཞི་དང་སྣང་ཞིང་སྲིད་པ་རྣམས་ཀྱི་ནང་ན
། སྣང་ཞིང་སྲིད་པའི་སྐྱེ་འགྲོ་རྣམས་དང་༌།
དེ་ཀུན་ཟོས་ཀྱང་ད་དུང་མ་ཟོས་ཞེས་དེ་ལྟ་བུ་ལ་བྱའོ་༎
བྱང་ཆུབ་སེམས་རྨད་དུ་བྱུང་བའི་ཉམས་པ་བསྐང
བའི་ལེའུ་སྟེ་ཉི་ཤུ་རྩ་དྲུག་པའོ་༎ ༎
དེ་ནས་རྨད་དུ་བྱུང་བའི་སྐུ་ལས་མེའི་འོད
དུ་འབརཏེ་། འདོད་ཆགས་འོད་དུ་འབར་།
ཞེ་སྡང་འོད་དུ་འབར་།
ང་རྒྱལ་འོད་དུ་འབར་།
ཕྲག་དོག་འོད་དུ་འབར་།
གཏི་མུག་འོད་དུ་འབར་།
དེ་བཞིན་དུ་ཕུང་པོ་ལྔ་ཉིད་སྐུ་ལྔ་སྟེ་།
འོད་དུ་འབར་བ་དེ་ཡང་༌།
བྱང་ཆུབ་ཀྱི་སེམས་རྨད་དུ་བྱུང་བའི་སྐུ་ལྔ་སྟེ་།
བདག་ཉིད་ལས་འོད་དུ་འབར་བའོ་༎
དེ་བཞིན་དུ་རྣམ་པར་ཤེས་པ་ལྔ་ལས་ཀྱང་འོད་དུ་འབར་ཏེ་།
མིག་དང་༌།
རྣ་བ་དང་༌།
སྣ་དང་༌།
ལྕེ་དང་༌།
སེམས་ལས་འོད་དུ་འབར་བའོ་༎
དེ་བཞིན་དུ་ཕྱིའི་ཡུལ་ལས་ཀྱང་༄༅།  ། འོད་དུ་འབར་བའོ་༎
ས་ཆུ་མེ་རླུང་ནམ་མཁའ་ལས་འོད་དུ་འབར་བའོ་༎
འོད་དེ་ཀུན་པས་རྨད་དུ་བྱུང་བའི་བྱང་ཆུབ
སེམས་རང་རིག་པའི་རྒྱལ་པོ་འོད་ལས་བྱུང་བའི
། འོད་ཆེན་པོ་ཡེ་ཤེས་ཀྱི་འོད་ཆེ་ཞིང་གསལ་བས་།
འཇིག་རྟེན་གྱི་ཁམས་ཀུན་ཀྱང་ངའི་རིག་པའི་འོད་ལས་བྱུང་ཞིང་གསལ་བ་ཞེས་བྱའོ་༎
དེ་ཡིས་འཁོར་བའི་མུན་ནག་འོད་ཀྱིས་ཟིལ་གྱིས
མནན་ནས་། ཡེ་ཤེས་མྱ་ངན་ལས་འདས་པས
སངས་རྒྱས་ཞེས་བྱའོ་༎
འོད་འདི་དག་རྨད་དུ་བྱུང་བའི་འོད་དོ་༎
སྐྱེ་དང་རྒ་རྒུད་འཆི་བའི་སྡུག་བསྔལ་ལ་༎
རྨད་བྱུང་བྱང་ཆུབ་སེམས་ནི་བདེ་ཆེན་པོས་༎
སྨན་མཆོག་ནད་མེད་བདེ་འཚོ་བ་༎
དུས་གསུམ་འཇིག་རྟེན་གསུམ་ལས་འདས་༎
མྱ་ངན་འདས་ཞེས་དེ་ལ་བྱའོ་༎
ཡང་སྙིང་པོ་བྱང་ཆུབ་ན་བཞུགས་པའི་སྐུས་།
རྡོ་རྗེ་སེམས་དཔའ་ལ་གཟིགས་ནས་།
ཆོས་རྨད་དུ་བྱུང་བ་བྱང་ཆུབ་སེམས་རྨད་དུ་བྱུང་བ་ཞེས་བྱ་བ་།
འདི་དག་སྟོན་ཅིང་བཞུགས་པའི་ཚེ་།
གཉིས་སུ་མེད་པའི་ལྕང་ལོ་ཅན་གྱི་ཕོ་བྲང་༌།
བདེ་བ་ཆེན་པོའི་ཞིང་ཁམས་ན་།
འཕགས་པ་ཉན་ཐོས་དང་༌།
རང་སངས་རྒྱས་དང་༌།
ཐེག་པ་ཆེན་པོའི་མདོ་སྡེ་ལ་སོགས་པ་།
རྩོལ་བ་དང་བཅས་པའི་སྡུག་བསྔལ་གྱི་རྒྱ་མཚོ་ནས་།
ས་ནས་ས་རུ་བགྲོད་ཅིང་སྦྱོར་ཞིང་རྩོལ་བ་མིང་ཡང་མི་བརྗོད་དོ་༎
ཐེག་པ་ཆེན་པོ་གསང་སྔགས་བླ་ན་མེད་པའི་དོན་སྟོན་ཅིང་༌།
རིགས་ལྔའི་སངས་རྒྱས་དང་༌།
དུས་གསུམ་གྱི་བདེ་བར་གཤེགས་པ་འདི་དག་ཐམས་ཅད་དང་༌།
དགོངས་པ་ཆས་ཉིད་ཀྱི་ཐིག་ལེར་གསལ་ཞིང་དག་པའི་ཕྱིར་།
བྱང་ཆུབ་སེམས་དཔའ་དང་༌།
སེམས་མ་གཉིས་སུ་མེད་པར་སྦྱོར་བས་།
རྩ་བ་དང་བཅས་པའི་སྡུག་བསྔལ་གྱི་རྒྱ་མཚོ་རྩ་བ་མེད་པའི་དོན་གྱིས་སྐེམ་སྟེ་།
ཡེ་ཤེས་ཀྱི་སྣང་བ་ཆེན་པོ་ཡང་དག་པ
རང་རིག་པ་ཉིད་ལས་འཆར་བར་སྟོན་པ་ནི
། རྩ་བའི་དོན་དང་སྦྱར་རོ་༎
དེ་ལ་ཚིག་གི་དོན་ལ་རྣམ་པ་གསུམ་སྟེ་།
ཚིག་ཉུང་ལ་དོན་ཆེ་བར་བསྟན་པ་དང་༌། འབྲས་བུ་སྐུ་གསུང་ཐུགས་སུ་བསྟན་པ་དང་༌།
ཚིག་སྡེབ་སྦྱོར་ལེགས་པར་བསྟན་པའོ་༎
དེ་ལ་ཚིག་གི་དོན་ཡང་༌།
བྱང་ཆུབ་སེམས་རྨད་དུ་བྱུང་བ་འདི་ནི་བཅོམ
ལྡན་འདས་དཔལ་ཀུན་ཏུ་བཟང་པོའི་ཐུགས་ཀྱི་དགོངས
པ་བདེ་བའི་དབྱིངས་ནས་།
དུས་གསུམ་གྱི་བདེ་བར་གཤེགས་པ་རྣམས་ཀྱི་དོན
དུ་ཐུགས་ཀྱི་གསང་བ་དཀྱིལ་འཁོར་ནས་ལྗགས་ཀྱི
དབང་པོར་བཀྲམ་སྟེ་བཤད་པ་ནི་ཚིག་གི་དོན
ནོ་༎ འབྲས་བུ་སྐུ་གསུང་ཐུགས་སུ་བསྟན་པ་ནི་༎
ཡེ་ནས་ཡོད་ཅིང་རྟག་པར་བཞུགས་༎
འགྱུར་བ་མེད་པས་བསོད་ནམས་སྐུ་༎
བསམ་གྱིས་མི་ཁྱབ་སྤྲུལ་པའི་སྐུ་༎
ལྷུན་གྱིས་གྲུབ་པས་ལོངས་སྤྱོད་རྫོགས་པའི་སྐུ་༎
བྱ་བཙལ་མེད་པས་སྙིང་པོ་བྱང་ཆུབ་སྐུ་༎
སྣ་ཚོགས་འབྱུང་བས་ཡེ་ཤེས་ཆོས་ཉིད་སྐུ་༎
ཞེས་འབྱུང་བ་ལ་སོགས་པས་།
སྔགས་ཆེ་བའི་ཡོན་ཏན་ཁྱད་པར་དུ་བྱུང་སྟེ་།
དཔག་པས་བདེ་གཤེགས་ཆོས་དབྱིངས་སྐུ་༎
ཆོས་ཀྱི་སྐུ་དེ་༄༅།  ། ཡེ་ཤེས་ཀྱི་འོད་འབྱུང་བའོ་༎
དེ་ལྟར་འོད་ཀྱིས་སྟོང་གསུམ་གྱི་སྟོང་ཆེན་པོའི་ཆོས་ཀྱི་དབྱིངས་ཀྱི་སྐུ་དང་༌།
ཡེ་ཤེས་ཀྱི་འོད་ཀྱིས་འཇིག་རྟེན་ཁམས་མ་ལུས་པ་ཀུན་ལ་ཁྱབ་སྟེ་།
སྟོང་པ་ཆེན་པོར་བཤད་པའོ་༎
རྨད་དུ་བྱུང་བ་སངས་རྒྱས་ཀྱི་འོད་ནི་བསམ་གྱིས་མི་ཁྱབ་པའོ་༎
དེ་ནི་ཡེ་ཤེས་ཀྱི་འོད་དེ་།
དེས་བྱང་ཆུབ་རྨད་དུ་བྱུང་བ་མཐོང་བར་བྱེད་པས་།
རྨད་དུ་བྱུང་བའི་འོད་ཅེས་བྱའོ་༎
བཅོམ་ལྡན་འདས་དཔལ་རྡོ་རྗེ་སེམས་དཔས་།
ཡང་ཀུན་རིག་ཆོས་ཀྱི་རྗེ་ལ་ཞུས་པ་༎
ཆོས་ཀྱི་སྐུ་དང་ཡེ་ཤེས་ལས་།
འོད་འབྱུང་བ་ནི་ཇི་ལྟ་བུ་ལགས་ཞེས་གསོལ་པ་དང་༌།
སངས་རྒྱས་ཀྱིས་གསུངས་པ་།
འདི་ལྟར་ཕྱོགས་བཅུའི་འཇིག་རྟེན་གྱི་ཁམས་རྡུལ་ཕྲ་མོ་དག་ཏུ་བྱས་ནས་།
ཆོས་ཀྱི་སྐུར་སྟོན་པ་།
རྨད་དུ་བྱུང་བའི་བྱང་ཆུབ་ཀྱི་སེམས་ཆོས་ཀྱི་སྐུའི་།
ཡེ་ཤེས་ཀྱི་འོད་དེ་དེ་ཙམ་མོ་༎
དེ་བཞིན་ཡེ་ཤེས་འོད་ཀྱང་བསམ་མི་ཁྱབ་༎
སྲིད་གསུམ་ནམ་མཁའི་ཁམས་པས་འོད་ཕུང་གསལ་༎
བསྐལ་པའི་ཞིང་གི་རབ་འབྱམས་ཇི་ཙམ་གྱི་༎
སེམས་ཅན་ཀུན་ལ་ཐུགས་རྗེའི་འོད་དེ་ཙམ་༎
སྤྱོད་དང་མི་སྤྱོད་གཡོ་དང་མི་གཡོ་ཞེས་བཀའ་སྩལ་ཏོ་༎
བློ་དང་ཡེ་ཤེས་རིག་པའི་འོད་ཀྱང་རྨད་དུ་བྱུང་བའོ་༎
དེ་སྙེད་དུ་སངས་རྒྱས་ཀྱི་འོད་འབྱུང་བ་ནི་ཆེའོ་༎
རང་རིག་པའི་ཡེ་ཤེས་ཀྱི་འོད་འབྱུང་བ་ནི་ཤིན་ཏུ་གསལ་ལོ་༎
དེའི་ཕྱིར་ནམ་མཁའ་དང་ཉི་ཟླའི་འོད་འདྲ་བ་མ་ཡིན་པས་།
འོད་ནི་ཀུན་དང་ཐུན་མོང་མིན་ཞེས་བཀའ་སྩལ་ཏོ་༎
བྱང་ཆུབ་སེམས་རྨད་དུ་བྱུང་བ་ལས་།
འོད་ཀྱི་ཁྱད་པར་གྱི་ལེའུ་སྟེ་ཉི་ཤུ་བདུན
པའོ་༎ ༎ ལེའུ་འདིས་འཁོར་བའི་ལམ་ལྔ་བསྟན
ཏེ་། དེ་ནས་རྡོ་རྗེ་སེམས་དཔས་ཞུས་པ་།
འཁོར་བའི་ལམ་ལྔ་གང་ལགས་།
སྟོན་པ་ཀུན་རིག་ཆོས་ཀྱི་རྗེས་བཀའ་སྩལ་པ་༎
འདོད་ཆགས་ཀྱིས་ནི་བླང་བར་བྱ་༎
ཞེ་སྡང་གིས་ནི་གསད་པར་བྱ་༎
ཕྲག་དོག་གིས་ནི་དབྱེ་བར་བྱ་༎
ང་རྒྱལ་གྱིས་ནི་བརྡེག་པར་བྱ་༎
གཏི་མུག་ཆོས་སུ་ལམ་སྟོན་ཏེ་༎
འདོད་ཆགས་ཞེ་སྡང་གཏི་མུག་དང་༌༎
ང་རྒྱལ་ཕྲག་དོག་འདི་རྣམས་ཀུན་༎
མ་རིག་དུག་གསུམ་རྩ་བ་སྟེ་༎
རིག་ན་བྱང་ཆུབ་ལམ་ཡིན་ནོ་༎
རིན་ཆེན་དཔལ་དང་ཆགས་མེད་འགྲུབ་༎
རྡོ་རྗེ་དེ་བཞིན་གཤེགས་པར་སྣང་༌༎
བྱང་ཆུབ་སེམས་རྨད་དུ་བྱུང་བ་ལས་།
འཁོར་བའི་ལམ་ལྔ་བསྟན་པའི་ལེའུ་སྟེ་ཉི་ཤུ
རྩ་བརྒྱད་པའོ་༎ ༎ ལེའུ་འདིས་འཁོར་བའི་ལམ
ལྔ་ཉིད་རིགས་ལྔ་དང་ཡུམ་ལྔའི་དབྱིངས་སུ་བསྟན
ཏེ་། ཡང་རྡོ་རྗེ་སེམས་དཔས་ཚིག་གི་ལེའུ་གོང་མ་ལ་བསྟན་ཏེ་ཞུས་པ་ལས་།
ཀུན་རིག་ཆོས་ཀྱི་རྗེ་ལ་སྟོན་པས་བཀའ་སྩལ་པ་།
མ་བྱིན་ལེན་པ་ས་ཡིན་ཏེ་།
མི་ཚངས་སྤྱོད་པ་ཆུ་ཡིན་ནོ་༎
བརྫུན་དུ་སྨྲ་བ་རླུང་ཡིན་ཏེ་༎
གསོད་པར་བྱེད་པ་མེ་ཡིན་ནོ་༎
ཐམས་ཅད་ནམ་མཁའི་དབྱིངས་སུ་བསྟན་༎
ཞེས་བཀའ་སྩལ་ཏོ་༎
བྱང་ཆུབ་སེམས་རྨད་དུ་བྱུང་བ་ལས་།
འཁོར་བའི་ལམ་ལྔ་ཉིད་རིགས་ལྔ་དང་༄༅། །
ཡུམ་ལྔའི་དབྱིངས་སུ་ཡེ་ནས་གནས་པའི་དོན་དུ
ལམ་ལྔ་ཡང་ད་ལྟར་བསྟན་པའི་ལེའུ་སྟེ་ཉེར
དགུ་པའོ་༎ ༎ ལེའུ་འདིས་འཁོར་བའི་རྒྱུ་འབྲས
ཉིད་ཡེ་ནས་དག་པའི་རྒྱུ་མ་ཆགས་པའི་ཞིང
དུ་གནས་པར་ལུང་བསྟན་ཏེ་།
དུག་གསུམ་རྩ་བ་བཅད་པས་ཁམས་གསུམ་འཁོར་བའི་རྒྱུ་འབྲས་མེད་༎
སྲོག་ཡོད་གསོད་པར་བྱེད་པ་ཧེ་རུ་ཀ་།
ཆགས་མེད་འཛིན་དང་བྲལ་བས་བཅིང་མེད་དུར་ཁྲོད
ཆེན་པོ་བརྒྱད་༎ མི་འཇུག་མི་འབྱུང་ཡུལ་མེད་དབང་པོས་སྟོང་༌༎
ཕྱི་ནང་སྒོ་ཕུགས་མེད་པས་རྒྱ་ཆེ་ཡངས་པ་ཉིད་༎
སྐུ་གསུང་ཐུགས་དང་བྲལ་བས་ཆེ་བའི་མཆོག་། སྔགས་དང་ཕྱག་རྒྱ་བྲལ་བས་ཉམས་པ་མེད་༎
ཆེ་བའི་ཆེན་པོར་རྫོགས་པས་རྨད་དུ་བྱུང་༌༎
ཞེས་ཀུན་རིག་ཆོས་ཀྱི་རྗེས་བཀའ་སྩལ་ཏོ་༎
བྱང་ཆུབ་སེམས་རྨད་དུ་བྱུང་བ་ལས་འཁོར་བའི
རྒྱུ་འབྲས་ཉིད་དག་པའི་ཞིང་དུ་བསྟན་པའི་ལེའུ
སྟེ་སུམ་ཅུ་པའོ་༎ ༎ ལེའུ་འདིས་འཁོར་བ
དང་མྱ་ངན་ལས་འདས་པའི་ཆོས་ཐམས་ཅད་རྣམ
པར་དག་པའི་དབྱིངས་སུ་བསྟན་ཏེ་།
སྟོན་པ་སངས་རྒྱས་བཅོམ་ལྡན་འདས་བདེ་བ་ཆེན
པོ་མྱ་ངན་ལས་འདས་པའི་ཆོས་ཐམས་ཅད་རྣམ
པར་དག་པའི་དབྱིངས་སུ་གནས་པར་གཟིགས་ནས་གཉིས
སུ་མེད་པའི་དོན་རྟོགས་ཏེ་ཐུགས་སུ་ཆུད་ནས
། འགྲོ་བ་ཡང་ཆོས་ཉིད་ལ་འཁོར་བ་ཡང་མྱ་ངན་ལས་འདས་ཏེ་།
གཉིས་སུ་མེད་པའི་དོན་རྟོགས་ནས་ལ་བཟླས་ཏེ་མི་གཡོ་བའི་ཚུལ་དུ་བཞུགས་པ་ལས་༎
བྱང་ཆུབ་སེམས་རྨད་དུ་བྱུང་བའི་དོན་དབུས་མཐའ་མེད་པར་བསྟན་ཏོ་༎
བྱང་ཆུབ་སེམས་རྨད་དུ་བྱུང་བ་ལས་།
ཆོས་ཐམས་ཅད་དབུས་མཐའ་རྣམ་པར་མེད་པར་བསྟན
པའི་ལེའུ་སྟེ་སུམ་ཅུ་གཅིག་པའོ་༎ ༎ ལེའུ
འདིས་ཆོས་ཉིད་བྱང་ཆུབ་སེམས་ཀྱི་ཡེ་ནས་ཡེ
ཤེས་ཆེན་པོའི་རང་བཞིན་དུ་གནས་པར་བསྟན་ཏེ
། དེ་ཡང་ཆོས་ཉིད་བྱང་ཆུབ་ཆེན་པོའི་རང
བཞིན་གནས་པ་ལས་དབྱིངས་དང་ཡེ་ཤེས་འདུ་འབྲལ
། མེད་པས་། ཡོ་ག་ཐམས་ཅད་ཀྱི་དོན་ཨ་ཏི་ཡོ་གར་འདུས་པར་སྟོན་ལ་།
ཨ་ཏི་ཡོ་གའི་དོན་ནི་བྱང་ཆུབ་སེམས་རྨད་དུ་བྱུང་བར་འདུས་པར་སྟོན་ཏོ་༎
བྱང་ཆུབ་སེམས་རྨད་དུ་བྱུང་བ་ལས་།
ཡོ་ག་ཐམས་ཅད་ཨ་ཏི་ཡོ་གར་འདུས་པའི
ལེའུ་སྟེ་སུམ་ཅུ་སོ་གཉིས་པའོ་༎ ༎ ལེའུ
འདིས་ཆོས་ཐམས་ཅད་ཡེ་ནས་སངས་རྒྱས་པར་བསྟན
ཏེ་། མྱ་ངན་འདས་འདས་པའི་དབྱིངས་ན་མི་དམིགས་པའི་རྒྱལ་པོ་ལ་།
བླ་འོག་དང་ཕྱོགས་ཆ་མེད་པར་བཞུགས་ཀྱང་༌།
ཡེ་ཤེས་ཀྱི་ཐུགས་རྗེ་ཆེན་པོས་སྤྲུལ་པ་རྣམ
པ་སྣ་ཚོགས་པ་ཅིར་ཡང་མཛད་པར་སྟོན་པ
ནི་། ཐམས་ཅད་དག་པའི་ཞིང་དུ་སྦྱོར་ཞིང་༌།
ཐམས་ཅད་དག་པའི་དབྱིངས་སུ་སྒྲོལ་བར་སྟོན་ཅིང་བཞུགས་སོ་༎
དེ་ཉིད་ཀྱང་ཁམས་གསུམ་ལས་འདས་ཤིང་༌།
མི་འཕོ་མི་འགྱུར་མི་འཁོར་མི་གནས་པའི་རིན་པོ་ཆེ་ཀུན་ཏུ་བཟང་པོའི་ངང་ལ་གནས་།
བྱང་ཆུབ་སེམས་རྨད་དུ་བྱུང་༄༅། ། བ་ལས
མི་འཕོ་མི་འགྱུར་བའི་ལེའུ་སྟེ་སུམ་ཅུ་སོ
གསུམ་པའོ་༎ ༎ ལེའུ་འདིས་བདེ་བ་ཆེན་པོའི
ཀློང་ན་། སྐུའི་འོད་དང་གསུང་གི་ཟེར་ལ་རོལ་ཅིང་ཇི་ལྟར་འབྱུང་བ་བསྟན་ཏེ་།
བྱང་ཆུབ་སེམས་བདེ་བ་ཆེན་པོའི་ཀློང་ན་།
སྐུའི་འོད་དང་གསུང་གི་ཟེར་ལས་ཀུན་རིག་ཆོས་ཀྱི་རྒྱལ་པོས་།
ཡུམ་འདོད་པའི་དབང་མོ་ལ་།
གཉིས་སུ་མེད་པས་གནས་ཤིང་སྣང་སྲིད་ཐམས་ཅད་ཐུགས་རྗེ་ཆེན་པོའི་ངང་དུ་གྱུར་ཏེ་།
ཡང་འཁོར་བའི་ཆོས་དང་སྲིད་པ་ཀུན་ཡང་དག་པའི་བྱང་ཆུབ་ཏུ་བསྟན་ཏོ་༎
བྱང་ཆུབ་སེམས་རྨད་དུ་བྱུང་བ་ལས་།
ཚིག་དང་ཡི་གེ་ལས་འདས་པར་བསྟན་པའི་ལེའུ
སྟེ་སུམ་ཅུ་སོ་བཞི་པའོ་༎ ༎ ལེའུ་འདིས
ཆོས་ཐམས་ཅད་ཡེ་ནས་མྱ་ངན་ལས་འདས་པར
བསྟན་ཏེ་། དེ་ཡང་བྱང་ཆུབ་སེམས་མྱ་ངན་ལས་འདས་པ་ཡང་དོན་གསུམ་སྟེ་།
ཡེ་ནས་སངས་རྒྱས་པའི་དབྱིངས་ན་མི་དམིགས་པའི
རྒྱལ་པོ་རྟོག་པ་མི་མངའ་བར་ཐུགས་རྗེ་ཆེན
པོ་ཡེ་ཤེས་སུ་གྱུར་པ་བཞུགས་པ་དང་༌།
སྲིད་པ་གསུམ་དུས་གཅིག་ཏུ་གསལ་བར་མཁྱེན་པའི
ཡེ་ཤེས་ལ་མ་འགགས་པར་གསལ་ཞིང་དག་པ
དང་༌། དག་པར་མཁྱེན་པ་དང་༌།
ཐམས་ཅད་ཀྱི་སྣོད་དང་བཅད་དུ་གྱུར་པའོ་༎
དེ་ལྟར་ཀུན་གྱི་སྙིང་པོར་གྱུར་པས་།
སྐུ་དང་ཡེ་ཤེས་ཀྱི་ཆོས་ཉིད་དོ་༎
བྱང་ཆུབ་སེམས་རྨད་དུ་བྱུང་བ་ལས་།
སྐུ་དང་ཡེ་ཤེས་ཆོས་ཉིད་དུ་བསྟན་པའི་ལེའུ
སྟེ་སུམ་ཅུ་སོ་ལྔ་པའོ་༎ ༎ ལེའུ་འདིས
བྱང་ཆུབ་སེམས་རྨད་དུ་བྱུང་བའི་དགོས་ཆེད་བསྟན
ཏེ་། བྱང་ཆུབ་སེམས་རྨད་དུ་བྱུང་བ་འདིའི
མགོ་མཇུག་ཏུ་དགོས་ཆེད་ཀྱི་དོན་རྣམ་པ་བརྒྱད
ཏེ་། ཀྱིས་བསྟན་ཏེ་། འབྲས་བུ་སྐུ་གསུང་ཐུགས་ལྷུན་གྱིས་གྲུབ་པར་བསྟན་ཏོ་༎
དེ་ཡང་གང་ཞེ་ན་།
བྱང་ཆུབ་སེམས་ཀྱི་སེམས་རང་བཞིན་བསྟན་པ་དང་༌།
བྱང་ཆུབ་སེམས་ཀྱི་ཁྱབ་གདལ་ཆེན་པོ་བསྟན་པ་དང་༌།
བྱང་ཆུབ་སེམས་ཀྱི་ངེས་ཚིག་བསྟན་པ་དང་༌།
བྱང་ཆུབ་སེམས་ཀྱི་རྒྱུ་འབྲས་ཀྱི་དོན་བསྟན་པ་དང་༌།
བྱང་ཆུབ་སེམས་མྱ་ངན་ལས་འདས་པ་ཆེན་པོ་བསྟན་པ་དང་༌།
བྱང་ཆུབ་སེམས་སྟོང་པ་ཆེན་པོའི་ཡེ་ཤེས་མི་འགྱུར་བའི་བདག་ཉིད་དུ་བསྟན་པ་དང་༌།
བྱང་ཆུབ་སེམས་བདེ་བ་ཆེན་པོའི་ཡེ་ཤེས་ཡེ་ནས་སངས་རྒྱས་ཏེ་།
རྟག་པ་ཆེན་པོའི་གཡུང་དྲུང་དུ་བསྟན་པ་དང་༌།
བྱང་ཆུབ་སེམས་མཐར་ཐུག་མེད་པ་དང་བརྒྱད་དོ་༎
དེ་ཡང་དབྱེ་ན་བྱང་ཆུབ་སེམས་ཀྱི་རང་བཞིན་བསྟན་ལ་ཡང་དོན་གཉིས་ཏེ་༎
སྣང་ཞིང་སྲིད་པའི་ཆོས་ཐམས་ཅད་ཡེ་ནས་མ་བཅོས་པར་སངས་རྒྱས་པར་བསྟན་པ་དང་༌།
དེ་ལྟར་རིག་ཅིང་རྟོགས་ན་འབྲས་བུ་གཞན་ནས་བཙལ་དུ་མེད་པར་བསྟན་པའོ་༎
བྱང་ཆུབ་སེམས་ཀྱི་ངེས་ཚིག་བསྟན་པ་ལ་ཡང་དོན་གསུམ་སྟེ་།
ལུང་ངེས་པ་དང་༌།
མན་ངག་གསང་བ་འདི་སྤྲོས་པ་མེད་པའི་བྱང་ཆུབ་སེམས་སུ་བསྟན་པ་དང་༌།
དཔེ་དང་ཚིག་ལ་འདས་པས་གཟུང་འཛིན་གྱི་ཡུལ་དང་བྲལ་༄༅།  ། བར་བསྟན་པ་དང་༌།
བྱང་ཆུབ་སེམས་ལས་མ་གཏོགས་པའི་ཆོས་འཇིག་རྟེན་གཞན་ནས་བཙལ་དུ་མེད་པར་བསྟན་པའོ་༎
བྱང་ཆུབ་སེམས་རྒྱུ་འབྲས་ཀྱི་དོན་བསྟན་པ་ལ་བཞི་སྟེ་།
ཐམས་ཅད་འབྱུང་བའི་རྒྱུ་།
ཡུམ་ཀུན་ཏུ་བཟང་མོའི་དབྱིངས་།
ཀློང་ཡངས་པའི་ཐིག་ལེར་འབྲས་བུ་བྱང་ཆུབ་སེམས་ཀུན་ཏུ་བཟང་པོར་ཤར་བར་བསྟན་པ་དང་༌།
མི་རྟོག་པའི་ཡེ་ཤེས་ཀྱི་རིག་པ་རང་ལས་འཆར་བར་བསྟན་པ་དང་༌།
ཆོས་སྐྱེ་འགག་དང་བྲལ་བའི་ངང་ལས་ཀྱང་༌།
ཐུགས་རྗེ་ཐབས་མཁས་པའི་བྱེ་བྲག་སྣ་ཚོགས་སུ་བསྟན་པ་དང་༌།
ཕུང་པོ་དང་ཁམས་སྐྱེ་མཆེད་ལྷའི་སྐུ་ཕྱག་རྒྱ་ཆེན་པོར་བསྒོམས་པས་།
དུས་གསུམ་དུ་འདུས་མ་བྱས་པའི་སྙིང་པོ་ཡེ
ཤེས་ཀྱི་རིག་པ་ཙིཏྟའི་དཀྱིལ་དུ་འཆར་བར་བསྟན
པའོ་༎ བྱང་ཆུབ་སེམས་མཐར་ཐུག་པ་མེད་པ་ལྟར་བསྟན་པ་ལ་ཡང་དོན་ལྔ་སྟེ་།
ཐབས་དང་ཤེས་རབ་བསྒོམས་པས་།
རིགས་ལྔའི་སངས་རྒྱས་ཀྱི་སྐུ་མདོག་དང་༌།
བཞུགས་ཚུལ་བསྟན་པ་དང་༌།
དབྱིངས་དང་ཡེ་ཤེས་སུ་གསལ་བས་སྐུའི་དངོས་པོ་དང་བྲལ་ཏེ་།
རིག་པའི་ཏིང་ངེ་འཛིན་པས་ཐམས་ཅད་འོད་ཀྱི་དཀྱིལ་འཁོར་དུ་བསྟན་པ་དང་༌།
ཤེས་པ་དང་ཤེས་བྱ་རྟོགས་པས་སངས་རྒྱས་ཀྱི
དགོངས་པ་མ་འདྲེས་པར་ཐུགས་སུ་ཆུད་པར་བསྟན
པ་དང་༌། ནམ་མཁའ་ལྟར་ཀུན་ལ་ཁྱབ་ཅིང
རེ་དོགས་དང་འཁོར་བའི་ཆོས་མེད་པར་བསྟན་པ
པ་དང་༌། དང་༌། རང་རིག་པ་བྱང་ཆུབ
སེམས་ཀྱི་རྟོགས་པའི་འབྲས་བུ་དུས་གསུམ་དུ་མི
འགྱུར་བར་བསྟན་པའོ་༎
བྱང་ཆུབ་སེམས་ཁྱབ་གདལ་ཆེན་པོར་བསྟན་པ་ལ་ཡང་དྲུག་སྟེ་།
གསང་བ་མཆོག་གི་དཀྱིལ་འཁོར་དུ་ནི་དོན་རྟོགས་པས་།
ན་ར་ཧ་སའི་དབྱིངས་བགྲོད་པར་བསྟན་པ་དང་༌།
འདུ་འབྲལ་མེད་པའི་དོན་བྱ་བཙལ་དང་བྲལ་བར་བསྟན་པ་དང་༌།
ལུང་གི་ཤ་ཐང་ཕྱེ་ནས་མན་ངག་གི་དབྱིངས་བགྲོད་པར་བསྟན་པ་དང་༌།
དམ་ཚིག་སྡོམ་པ་ལ་གནས་ཤིང་སྐུ་གསུང་ཐུགས་ཀྱི་འབྲས་བུ་ཐོབ་པར་བསྟན་པ་དང་༌།
རྒྱལ་བ་ཐམས་ཅད་ཀྱི་ཐུགས་ཀྱི་གཏེར་བྱང་ཆུབ
སེམས་རྨད་དུ་བྱུང་བ་ཡིན་པར་བསྟན་པ་དང
༌། རྒྱུ་འབྲས་ཆོས་ཐམས་ཅད་ཇི་ལྟར་བསྟན་པ་ཡང་༌།
སེམས་མི་སྐྱེ་བ་ལས་སྐྱེ་བའི་ཆོ་འཕྲུལ་འབྱུང་བར་བསྟན་པའོ་༎
བྱང་ཆུབ་ཀྱི་སེམས་མྱ་ངན་ལས་འདས་པར་བསྟན་པ་ལ་ཡང་དོན་གསུམ་སྟེ་།
ཡེ་ནས་སངས་རྒྱས་ཏེ་མྱ་ངན་ལས་འདས་པའི་དབྱིངས་ན་།
མི་དམིགས་པའི་རྒྱལ་པོ་ཕྱོགས་མེད་པར་བཞུགས་ཀྱང་༌།
ཐུགས་རྗེ་ཆེན་པོའི་སྤྲུལ་པ་ཇི་ལྟར་མཛད་པར་བསྟན་པ་དང་༌།
ཐམས་ཅད་དག་པའི་ཞིང་དུ་སྒྲོལ་ཞིང་ཡུམ་གྱི་ལྷུམས་སུ་སྦྱོར་བས་།
ཁམས་གསུམ་ལས་འདས་པ་ཆེན་པོར་བསྟན་པ་དང་མི་འཕོ་མི་འགྱུར་མི་འཁོར་མི་གནས་པས་།
སེམས་རིན་པོ་ཆེ་ཀུན་ཏུ་བཟང་པོའི་ངང་ལས་གཡོས་པ་མེད་པར་བསྟན་པའོ་༎
བྱང་ཆུབ་སེམས་སྟོང་པ་ཆེན་པོར་ལ་བཟླས་པ་ལ་ཡང་དོན་རྣམ་པ་གཉིས་ཏེ་།
བདེ་བའི་ཀློང་ན་༄༅།  ། སྐུའི་འོད་ལ་བཞུགས་ཤིང་༌།
གསུང་གི་འོད་ཟེར་ལ་རོལ་བར་བསྟན་པ་དང་༌།
ཀུན་རིག་ཆོས་ཀྱི་རྒྱལ་པོས་ཡུམ་འདོད་པའི་དབང་མོ་དང་གཉིས་སུ་མེད་པར་བསྟན་པའོ་༎
བྱང་ཆུབ་ཡེ་ནས་སངས་རྒྱས་ཏེ་།
རྟག་པའི་གཡུང་དྲུང་དུ་བསྟན་པ་ལ་དོན་བདུན་ཏེ་།
ཞིང་བཅུ་ཡང་སངས་རྒྱས་ཀྱི་ཞིང་དུ་བསྟན་པ་དང་༌།
སྣང་སྲིད་ཐམས་ཅད་ཐུགས་རྗེ་ཆེན་པོའི་ངང་དུ་བསྟན་པ་དང་༌།
འཁོར་བའི་ཆོས་ཐམས་ཅད་བྱང་ཆུབ་སེམས་སུ་བསྟན་པ་དང་༌།
ཐེག་པ་མཐའ་དག་གི་ཡང་རྩེ་ཨ་ཏི་ཡོ་གར་བསྟན་པ་དང་༌།
རྒྱུ་དང་འབྲས་བུའི་ཆོས་ཐམས་ཅད་བྱང་ཆུབ་སེམས་སུ་འདུས་པར་བསྟན་པ་དང་༌།
ཚིག་དང་ཡི་གེའི་སྤྱོད་ཡུལ་ལས་འདས་པར་བསྟན་པ་དང་༌།
སྦྱོར་སྒྲོལ་སྐྱེ་ཤི་རྩ་བ་བཅད་ནས་།
ཀུན་ནས་བསྡུས་པའི་ཐིག་ལེ་རྟག་ཆད་ཀྱི་མཐའ་ལས་འདས་པར་བསྟན་པའོ་༎
བྱང་ཆུབ་སེམས་རྨད་དུ་བྱུང་བ་ལས་།
མན་ངག་གི་དགོས་ཆེད་བསྟན་པའི་ལེའུ་སྟེ་སུམ
ཅུ་དྲུག་པའོ་༎ ༎ ལེའུ་འདིས་བྱང་ཆུབ་སེམས
རྨད་དུ་བྱུང་བའི་ངེས་ཚིག་བསྟན་ཏེ་།
དེ་ཡང་བྱང་བ་ནི་སྒྲིབ་པ་དང་བག་ཆགས་ཡེ་ནས་བྱང་བ་སྟེ་།
ཤེལ་སྒོང་ལག་མཐིལ་དུ་བཞག་པ་ལྟར་།
དུས་གསུམ་དང་ཁམས་གསུམ་དང་༌།
སྲིད་པ་གསུམ་དུས་གཅིག་ཏུ་མཁྱེན་པ་མ་འགགས་པས་།
དྭངས་ཤིང་དག་ལ་གསལ་བས་དོན་ངེས་པ་ཡིན་ལ་།
ཆུབ་པ་ནི་ཏིལ་འབྲུ་མར་གྱིས་ཁྱབ་པ་དང་འདྲ་བར་ཐམས་ཅད་ཀྱི་བཅུད་དུ་འགྱུར་ཏེ་།
ལྷུན་གྱིས་གནས་པའི་ཆོས་ཉིད་ཀུན་གྱི་སྙིང་པོའོ་༎
སྐུ་དང་ཡེ་ཤེས་ཀྱི་འབྱུང་གནས་སུ་གྱུར་པས་ཆུབ་ལ་།
སེམས་ནི་རྟོག་པའི་ཡེ་ཤེས་སུ་གྱུར་པས་།
ཀུན་གཞི་གསང་བའི་དབྱིངས་ནས་མ་བསླད་པའི་དོན
བཙལ་དུ་མེད་པ་ནི་ནོར་བུ་རིན་པོ་ཆེ
། རང་བཞིན་དང་ཁ་དོག་ཏུ་གསལ་བ་ནི་སེམས་སྐྱེ་བ་མེད་པ་ཡིན་ལ་།
བདེ་བ་ནི་དུས་གསུམ་ཅིག་ཅར་རྫོགས་ཏེ་།
ཆོས་ཀྱི་དབྱིངས་ཡོངས་སུ་དག་པ་དང་༌།
དགྱེས་པ་ཆེན་པོ་བཏང་སྙོམས་སུ་བཞུགས་པས་བདེ་བ་ཡིན་ལ་།
ཆེན་པོ་ནི་གཉན་པོ་གང་དག་གིས་ཀྱང་ཆོས་སུ་མེད་པ་སྟེ་།
ནམ་མཁའ་ལྟར་རྒྱུ་ལ་མ་ལྟོས་ཏེ་ཡེ་ནས
དག་། རྐྱེན་དང་མ་འབྲེལ་ཏེ་ཡེ་ནས་གནས
། རྫས་དང་མཚན་མ་ལ་རག་མ་ལས་ཏེ་།
གང་ན་ལ་བཟླར་མེད་པ་ཡིན་ནོ་༎
ཐུགས་ལ་ཡང་དོན་གསུམ་སྟེ་།
ཀུན་ལ་འཇུག་པ་དང་༌།
ཡིད་ཀྱི་མཚན་ཉིད་དང་༌།
རིག་པའི་ཡེ་ཤེས་སོ་༎
སྐུ་ལ་ཡང་དོན་གསུམ་སྟེ་།
ཀློང་ཡངས་པའི་མཁའ་དང་༌།
ཀུན་ཏུ་བདེ་བའི་སྐུ་དང་༌།
བྱང་ཆུབ་ཀྱི་སེམས་རྡོ་རྗེའོ་༎
གསུང་ལ་ཡང་གསུམ་སྟེ་།
ངེས་པའི་ཚིག་དང་༌།
བརྗོད་པར་བྱ་བ་དང་༌།
ཐམས་ཅད་དུ་སྤྲོས་པའོ་༎
བྱང་ཆུབ་སེམས་རྨད་དུ་བྱུང་བ་འདིས་ཁམས་གསུམ་དབང་དུ་བསྡུས་ཏེ་།
ཐམས་ཅད་ཀྱི་སྲོག་འཛིན་པའི་ཕྱིར་།
ཡུམ་ཀུན་ཏུ་བཟང་མོའི་བྷ་ག་རྒྱ་མཚོའི་དབྱིངས
སུ་ཐིམ་ལ་སྐུ་གསུང་ཐུགས་ལྷུན་གྱིས་གྲུབ་སྟེ
། བྱ་བཙལ་ལས་འདས་ནས་རིག་པའི་རྒྱལ་པོ་རང་དབང་དུ་༄༅།  ། གྱུར་ནས་།
ཡེ་ཤེས་ཀྱི་སྣང་བ་ཆེན་པོ་རང་ལ་མཆོད་པའི་ཕྱིར་།
ཀུན་ཏུ་བཟང་པོའི་མཁའ་བདེ་བ་ཆེན་པོར་བསྡུས་སོ་༎
དེ་གཉིས་སུ་མེད་པ་ལས་སེམས་རིན་པོ་ཆེ
སྐྱེ་བ་མེད་པའི་དོན་ཕྱིན་ཅི་མ་ལོག་པའི
ཚིག་དང་ཡི་གེ་མཚོན་པ་ལས་འདས་པའི་།
རང་བཞིན་དང་ཁ་དོག་ཅིར་ཡང་སྟོན་ཅིང་༌།
འགྱུར་བ་མེད་པའི་དབྱིངས་བདེ་བ་ཆེན་པོའི་ཀློང་ཡངས་པ་ན་།
རྟག་པ་ཆེན་པོ་གཡུང་དྲུང་གི་སྐུ་བཞུགས་སོ་༎
བྱང་ཆུབ་སེམས་རྨད་དུ་བྱུང་བ་ལས་།
ངེས་པའི་ཚིག་བསྟན་པའི་ལེའུ་སྟེ་སུམ་ཅུ་བདུན
པའོ་༎ ༎ ལེའུ་འདིས་བྱང་ཆུབ་སེམས་རྨད་དུ
བྱུང་བའི་ཡོན་ཏན་བསྟན་ཏེ་།
བྱང་ཆུབ་སེམས་བསྒོམ་པའི་དོན་བསྟན་པ་།
གཞུང་ལས་ཀྱང་ཁམས་གསུམ་རིན་ཆེན་རྙེད་པའི་མི་ཞེས་འབྱུང་བ་ནི་།
དཔེར་ན་བྱང་ཆུབ་སེམས་རྨད་དུ་བྱུང་བའི་དོན་རྟོགས་པ་ནི་།
མཆོད་དང་མཆིང་བུ་ནོར་བུ་རི་།
ནོར་ཆེ་བ་ཡང་བཻ་དུརྱ་ལུག་ཤིག་ཙམ་ཞིག་གི་འོད་ཀྱིས་།
རི་དེ་རིལ་ཀྱང་ནོར་བུའི་རི་དེ་ཀུན་བཻ་དུརྱ་མངོན་ནོ་༎
དེ་དང་འདྲ་བར་བྱང་ཆུབ་སེམས་ཀྱི་སེམས་སྟོང
སྤྱི་ཕུད་ཡེ་ཤེས་མཁའ་ལ་རོལ་པ་འདི་ནི
རྨད་དུ་བྱུང་བ་སྟེ་།
ཁམས་གསུམ་རིལ་ཡང་རིན་པོ་ཆེར་མཐོང་ལ་།
སྲིད་པ་གསུམ་ཡང་རིན་པོ་ཆེར་གྱུར་པ་ལ་བྱའོ་༎
དེ་བཞིན་དུ་ཡིད་བཞིན་གྱི་ནོར་བུ་རིན་པོ
ཆེ་ལ་ནི་ཅི་ཡང་འབྱུང་བ་ལྟ་བུ་ཞེས
བྱའོ་༎ བྱང་ཆུབ་སེམས་རྨད་དུ་བྱུང་བ་ལས་།
རྨད་དུ་བྱུང་བའི་ཡོན་ཏན་དང་བསྒོམ་པའི་ལུང
བསྟན་པའི་ལེའུ་སྟེ་སུམ་ཅུ་བརྒྱད་པའོ་༎ ༎
ལེའུ་སྟེ་འདིས་བྱང་ཆུབ་སེམས་ཀྱི་མན་ངག་བསྟན
ཏེ་། བྱང་བ་ལས་རྣམ་པར་དག་སྟེ་བྱས
ཟིན་པས་བྱང་དོན་ཐམས་ཅད་དབྱིངས་སུ་གཅིག་སྟེ
ཏེ་། ། མ་བཙལ་བར་དབྱིངས་སུ་མེད་པས་ཆུབ་བོ་༎
ཐིག་ལེ་ཆེན་པོས་ཀུན་ལ་ཁྱབ་སྟེ་།
གཅིག་པས་སེམས་ཀུན་ཏུ་བཟང་པོའི་ངང་དུ་གསལ་ཏེ་།
མི་འབྱེད་པས་བདེ་།
རྒྱུ་རྐྱེན་ཀུན་དང་བྲལ་ཏེ་རག་གཞན་ལ་མ་ལུས་པ་ཆེན་པོ་།
རགས་པར་སྣང་བའི་རྩོལ་བ་མི་བསམ་སྟེ་།
བྱ་བ་བྱེད་པ་མེད་པས་བྱང་༌།
མི་དམིགས་པའི་ངང་ལ་མི་གཡོ་བའི་དྲན་པ་ཀུན་དང་བྲལ་བས་ཆུབ་།
སྐྱེ་བ་མེད་པའི་ཏིང་ངེ་འཛིན་ལ་ཡིད་གཞན་དུ་མ་ཡེངས་པའི་ཚེ་ན་སེམས་།
དྲན་པ་རྣལ་དུ་ཕབ་པ་ལ་གཉན་པོ་གཞན
མེད་པས་བདེ་བ་དབང་དང་དངོས་གྲུབ་ཀྱི་རག
གང་དུ་ཡང་མ་ལུས་ཏེ་།
ལམ་གྱི་བསྒྲུབ་མི་དགོས་པས་དགོངས་པ་ལྷུན་གྱིས་གྲུབ་པ་ཆེན་པོ་།
བྱང་ཆུབ་སེམས་རྨད་དུ་བྱུང་བ་ལས་།
བྱང་ཆུབ་སེམས་མན་ངག་ཏུ་བསྟན་པའི་ལེའུ་སྟེ
སུམ་ཅུ་རྩ་དགུ་པའོ་༎ ༎ ད་ནི་ལེའུ
འདིས་སློབ་མ་སྣོད་བཟང་པོའི་སློབ་མ་ལ་།
ལོབས་པར་བྱ་བའི་གཏན་ཚིགས་བསྟན་ཏེ་།
བྱང་ཆུབ་སེམས་ནི་ཀུན་ཏུ་བཟང་པོ་ཡང་ཡིན་ནོ་༎
རྡོ་རྗེ་སེམས་དཔའ་ལ་སོགས་ཏེ་རིགས་ལྔ་ཡང་ཡིན་ནོ་༎
རིགས་ཀྱི་ཡུམ་རྣམས་ཀྱང་ཡིན་ནོ་༎
བྱང་ཆུབ་སེམས་དཔའ་དང་སེམས་མ་ཡང་ཡིན་ནོ་༎
སྐུ་༄༅།  ། གསུང་ཐུགས་ཀྱང་ཡིན་ནོ་༎
རྒྱུ་འབྱུང་བ་ཆེན་པོ་ལྔ་ཡང་ཡིན་ནོ་༎
རྒྱུ་ཡང་ཡིན་ནོ་༎
འབྲས་བུ་ཡང་ཡིན་ནོ་༎
རྡོ་རྗེ་ཡང་ཡིན་ནོ་༎
ཡེ་ཤེས་ཀྱང་ཡིན་ནོ་༎
ཆོས་ཉིད་ཀྱང་ཡིན་ནོ་༎
ཆོས་ཀྱི་དབྱིངས་ཀྱང་ཡིན་ནོ་༎
ཆོས་ཀྱི་སྐུ་བདེ་བ་ཆེན་པོ་ཡང་ཡིན་ནོ་༎
ཆོས་ཅན་ཡང་ཡིན་ནོ་༎
འཁོར་བ་ཡང་ཡིན་ནོ་༎
མྱ་ངན་ལས་འདས་པ་ཡང་ཡིན་ནོ་༎
གཉིས་སུ་ཡང་མེད་པ་ཡང་ཡིན་ནོ་༎
རྒྱུ་འབྲས་ཀྱང་ཡིན་ནོ་༎
རྣམ་པར་སྣང་མཛད་ཀྱང་ཡིན་ནོ་༎
ཡང་དག་པའི་ཡེ་ཤེས་ཀྱང་ཡིན་ནོ་༎
སེམས་དཔའ་བཅུ་ཡང་ཡིན་ནོ་༎
དེའི་ཕྱིར་སྣ་ཚོགས་ཀུན་ཏུ་བཟང་པོ་རྡོ་རྗེ་སེམས་།
དེ་ཉིད་མ་སྐྱེས་རྒྱལ་བ་ཡུམ་གྱི་མཁའ་༎
ཡབ་ཡུམ་དབྱེར་མེད་པ་ནི་སྐུ་གསུང་ཐུགས་༎
ཞེས་ལུང་གི་རྒྱལ་པོས་གསུངས་པའི་མན་ངག་བསྟན
པའི་ལེའུ་སྟེ་བཞི་བཅུ་པའོ་༎ ༎ ལེའུ་འདིས
རྨད་དུ་བྱུང་བའི་སློབ་མ་དང་༌།
སྣོད་ཀྱི་སྐྱོན་དང་ཡོན་ཏན་བསྟན་ཏེ་།
དེ་ཡང་གཞུང་ལས་།
ཐེག་པ་དམན་ལ་ཞུགས་པ་དང་༌༎
ངང་གིས་བློ་འཕང་དམའ་བ་དང་༌༎
ཐོས་པ་ཉུང་བའི་བློ་སྦྲམ་དང་༌༎
བསླད་པའི་ཚིག་གིས་འཆལ་བ་དང་༌།
སྤུས་ངན་དད་པ་ཆུང་བ་དང་༌།
ཕོ་དྲེགས་ཆེ་ལ་རང་ཕྱོགས་ཅན་༎
བཅད་ཀྱང་ཕྲག་མེད་སེར་སྣས་བཅིངས་༎
དེ་ལ་རྨད་བྱུང་དོན་མི་བཤད་༎
བཤད་ཀྱང་བློ་རྒྱུད་མི་ཁྲོལ་བས་༎
བླ་མེད་ཐེག་རྒྱལ་རྫོགས་པའི་ལུང་༌༎
ཨ་ཏི་ཡོ་ག་འདི་མི་བཤད་༎
བྱང་ཆུབ་སེམས་རྨད་དུ་བྱུང་བ་ལས་།
སློབ་མ་སྣོད་ངན་པ་ལ་མི་བསྟན་པའི་ལེའུ
སྟེ་བཞི་བཅུ་གཅིག་པའོ་༎ ༎ ད་ནི་ལེའུ
འདིས་སློབ་མ་སྣོད་བཟང་པོའི་སློབ་བུ་ལ་ལོབས
པར་བྱ་བའི་གཏན་ཚིགས་དབུ་ལས་ཐུན་མོང་མ
ཡིན་པའི་དོན་བརྒྱད་ཀྱིས་བསྟན་ཏེ་།
དེ་ཡང་གཞུང་ལས་།
གླང་པོས་ཐེག་ཚད་ཁུར་བསྐུར་ན་༎
དུད་འགྲོ་ཕལ་དང་སྟོབས་མི་མཉམ་༎
རྩལ་སྟོབས་དེ་ཡང་ཐུན་མོང་མིན་༎
གངས་ཀྱི་སེང་གེ་གདངས་བྱུང་ན་༎
སྡེར་ཆགས་ཕལ་དང་གདངས་མི་མཉམ་༎
གདངས་སྐད་འདི་ཡང་ཐུན་མོང་མིན་༎
རྒྱ་མཚོ་ཆེན་པོའི་རླབས་མཐོང་ན་།
ཆུ་བྲན་ཕལ་དང་རླབས་མི་མཉམ་༎
ཆུ་ཀླུང་དེ་ཡང་ཐུན་མོང་མིན་༎
རི་རབ་ལྷུན་པོའི་རྩེར་ཕྱིན་ན་༎
རི་ཕྲན་ཕལ་དང་འཕང་མི་མཉམ་༎
རྩེ་རྒྱལ་འདི་ཡང་ཐུན་མོང་མིན་༎
མཁའ་གསལ་ཉི་ཟླའི་འོད་མཐོང་ན་༎
གཟའ་སྐར་ཕལ་དང་འོད་མི་མཉམ་༎
འོད་འདི་ཀུན་དང་ཐུན་མོང་མིན་།
ཁྱུང་ཆེན་གནམ་འཕང་གཅོད་མཐོང་ན་༎
འདབ་ཆགས་ཕལ་དང་ཤུགས་མི་མཉམ་༎
རྩལ་ཤུགས་འདི་ཡང་ཐུན་མོང་མིན་༎
རྡོ་རྗེ་ཐེག་པའི་གཏིང་མཐོང་ན་༎
ཐེག་གཞན་ཕལ་དང་གཏིང་མི་མཉམ་༎
གཏིང་དཔག་འདི་ཡང་ཐུན་མོང་མིན་༎
ཤེས་རྒྱུད་སྦྱོང་བའི་མཁས་པ་དང་༌༎
ཐོས་པ་ཆུང་བའི་བློ་སྒྲམ(ཚ་སྒྲོམ)གཉིས་༎
འགྲོ་བའི་དོན་ལ་དོན་མི་མཉམ་༎
དོན་མཆོག་འདི་ཡང་ཐུན་མོང་མིན་༎
ཞེས་གསུངས་སོ་༎
ཆོས་ཆེན་པོ་རྨད་དུ་བྱུང་བ་ལས་།
སློབ་མ་སྣོད་༄༅། ། བཟང་པོ་ལ་ལོབས་པར
བྱ་བའི་ཡོན་ཏན་ཐུན་མོང་མ་ཡིན་པའི་ལེའུ
སྟེ་བཞི་བཅུ་གཉིས་པའོ་༎ ༎ རྫོགས་སོ་༎།
། རྒྱ་གར་གྱི་མཁན་པོ་ཤྲི་སེང་ཧ་དང་༌།

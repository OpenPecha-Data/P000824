གར་རྒལ་མ་མོ་བོང་མི་བྱ་༎
དཀོན་མཆོག་སྤྱི་མཆོད་ཡི་དམ་ལྷ་༎
མ་མོ་ཉིད་ལ་རྟག་ཏུ་མཆོད་༎
སྔགས་ཀྱི་སྒྲ་དག་ཉམས་མི་བྱ་༎
རང་དམ་རང་གིས་མི་བཟློག་གོ་། རྣམ་པར་མ་རྟོགས་ཆོས་ཉིད་ལ་༎
བསྒོམ་པ་ཐུན་རེ་གནས་པར་བྱ་༎
རྟག་ཏུ་མ་ཡེངས་བསམ་གཏན་གྱིས་༎
འཁོར་ལོ་སེམས་ཀྱི་མེ་ལོང་བལྟ་༎
ཡི་དམ་མི་བསྟན་མ་མོ་གསང་༌༎
མ་མོ་རང་གི་མ་ཡིན་པས་༎
སྤྲོས་བསྡུ་མ་དང་བུ་ཡི་ཚུལ་༎
མ་མོ་རང་གི་སྲིང་ཡིན་པས་༎
གདུང་ཞིང་བོད་དང་མཆོད་ཅིང་བརྟེན་༎
མ་མོ་རང་གི་གྲོགས་ཡིན་པས་༎
བསྒྲུབ་པའི་དུས་སུ་ཡུམ་དུ་གཟུང་༌༎
མ་མོ་རང་གི་བྲན་ཡིན་པས་༎
མངག་པའི་དུས་སུ་བྲན་ལྟར་རྦད་༎
ཐམས་ཅད་བྱང་ཆུབ་སེམས་ཡིན་པས་༎
མ་མོའི་སྙིང་པོ་སེམས་སུ་བལྟ་༎
ཞེས་གསུངས་སོ་༎
ནག་མོ་རལ་པ་སྤྱི་བཅིངས་གསང་བའི་རྒྱུད་ལས་།
དབང་དང་དམ་ཚིག་བསྟན་པ་ལེའུ་རྟོག་པ་བཅུ་གསུམ་པའོ་༎།
། དེ་ནས་བཅོམ་ལྡན་འདས་རྡོ་རྗེ་ཁྲག་འཐུང་དཔལ་གྱིས་།
ཡན་ལག་གི་བསྒྲུབ་པ་འཕྲིན་ལས་ཀྱི་རིམ་པ་འདི་དག་གསུངས་སོ་༎
བསྟན་པ་འཇིག་པའི་དགྲ་གཟུགས་ཏེ་༎
འབུབ་གནས་བཅུ་ལ་སྙིང་ཀར་གནད་༎
ཞག་གྲངས་ལྔ་འམ་དགུ་ཡི་བར་༎
དགྲ་བོ་བསྒྲལ་བའི་ཆོ་ག་བྱ་༎
དེ་ཡི་གཏོར་མ་བྱང་ཤར་གྱི་༎
ལས་ཀྱི་བདག་མོ་ཡི་ཞེས་གྲགས་༎
མཚོ་དང་ཆུ་མིག་དེ་ལ་མི་༎
གཏོར་མ་དགྲ་གཟུགས་བཅུག་ལ་ཡང་༌༎
ལམ་གྱི་བཞི་མདོར་སྦ་ཞེས་བཤད་༎
ཟླ་གམ་དཀྱིལ་འཁོར་བན་དྷའོ་༎
གཟུགས་ཀྱི་སྙིང་ཁར་མིང་རུས་གཞུག་། ལས་ཀྱི་མ་མོ་མོན་མོ་སྟེ་༎
གསེར་གྱི་སྣ་ཆ་ཅན་དུ་འདོད་༎
དེ་དག་དཔལ་ལྡན་རེ་མ་ཏིའོ་༎
གཟས་པ་གཅེར་བུ་འདུག་པ་དང་༌༎
རྟ་རྒན་སྔོན་མོབླ་རྟགས་ཡིན་༎
སྲོག་དང་མ་མོ་ཚར་གཅད་ཅིང་༌༎
རྟག་པར་བཟླས་ཤིང་དམོད་པས་གདབ་༎
མྱུར་དུ་ལས་ལ་ཚུད་པར་འགྱུར་༎
ཕ་ཚེ་རོག་པོར་མིང་བཅུ་གསང་༌༎
ཉི་མའི་ཟེར་ལ་བརྡབས་ཀྱང་ནི་༎
མྱུར་དུ་བརླག་པར་ཡང་དག་བཤད་༎
ཉི་མ་དམར་མོ་འབུམ་གྱི་སྟེང་༌༎
འཁོར་ལོ་དམར་པོ་འབུམ་གྱི་སྟེང་༌༎
ཟླ་བ་བཅུ་དྲུག་འོད་ཀྱིས་གང་༌༎
གཞལ་མེད་ལྟ་བུའི་དཀྱིལ་འཁོར་ནས་༎
མ་མོ་ཆེན་མོ་ལྗང་ནག་མ་༎
གསེར་མིག་ཆེན་མོ་གཡུ་ཡི་སྤྱན་༎
དབུུ་ལ་གསེར་གྱི་ཐོད་འཕྲེང་ཅན་༎
ལྔགས་ལ་ལྕགས་ཀྱི་གསེར་ཆེན་འབེབས་༎
ཕྱག་ན་གླིང་བུ་འབུད་བྱེད་ཅིང་༌༎
སྐུ་ལ་རྨ་བྱའི་ཐུལ་པ་གསོལ་༎
གཤེད་ལ་བབ་པོ་དགྲ་བོའི་གཤེད་༎
ཐུན་ལ་བབ་བོ་ཉུངས་ཀར་ཐུན་༎
དགྲ་བོ་ཀུན་གྱི་སྙིང་ནས་དྲོངས་༎
སྐུ་ནི་བསྐལ་པའི་མེ་རི་ལ་༎
ཞལ་ནི་གནམ་སའི་གཏོས་དང་མཉམ་༎
དབུ་གསུམ་སྤྱན་བགྲད་མཆེ་གཙིགས་པས་༎
ཁྲོ་མོ་རྡོ་རྗེ་གསང་བའི་ཡུམ་༎
འདོད་ཁམས་གཟུགས་ཁམས་ཁྱབ་པར་སྒྲོགས་༎
བདུད་ཀྱི་མ་མོ་ཆེན་མོ་ལ་༎
དཔལ་རྡུལ་ཆེན་མོའི་ཕོ་ཉ་མོ་༎
བསྐལ་༄༅༎
བའི་མེ་རི་འབུམ་གྱིས་བརྒྱན་༎
དཔལ་ལྡན་ནག་མོ་རེ་མ་ཏི་༎
བསྒྲུབ་པའི་བཀའ་ཉན་དམ་ཚིག་ཅན་༎
ཅེས་གསུངས་སོ་༎
དེ་ནས་ཡང་དག་བཤད་བྱ་བ་༎
དྲག་པོ་སྔགས་ཀྱི་སྦྱོར་སོ་ནི་༎
ཕྱི་རུ་དུར་ཁྲོད་ཁང་བུ་བཅའ་༎
ལྷ་ཆེན་པདྨའི་མཚན་མ་ལ་༎
མཆོག་གི་གཏོར་མ་རྒྱན་མི་གཅད་༎
ནང་དུ་འབྲུབ་ཁུང་དུར་ཁྲོད་སྟེང་༌༎
ཡི་དགས་རོ་ཡིས་མཚན་པར་ཡང་༌༎
ཕྱོགས་སུ་ཁ་གདང་གཞག་པར་བྱ་༎
སོ་བྱ་ཁྱིམ་བྱ་ལུག་ནག་ཀྱང་༌༎
གསུམ་དྲུག་གཅིག་གི་གསོབ་རྣམས་སོ་༎
ཤེལ་ནག་དྲོད་པ་དག་དང་ནི་༎
ཀུ་ཀུ་ཤོ་ན་དེ་བཞིན་ཏེ་༎
ག་གསད་གཉིས་སུ་དེ་ཤེས་བྱ་༎
བྲ་བ་ཕུས་པ་བྱིས་པ་སྟེ་༎
སླུ་དབུས་བ་ཏི་སྦོས་ནད་འབྱུང་༌༎
བྱ་ཏྲི་ཧ་ལ་ཀ་བྷི་ར་༎
རིངས་ཤིང་འཆིང་བའི་མན་ངག་སྟེ་༎
རྩ་བཅུ་ཡིད་དཀྲུག་འབྱུང་བ་བསྡམས་༎
གནམ་ལྕགས་འབེབས་ན་ཐོག་བྲི་སྟེ་༎
གསེར་དང་མཁར་བའི་ཕྱེ་མས་འགྲུབ་༎
ལྐུག་པ་ལུག་ནག་ཙིཏྟར་བྱ་༎
སྨྱོས་འབྲོས་ཁྱི་དཀར་ཐོད་པ་ལ་༎
གྲགས་སོ་ཤ་ཤི་ཁ་ཤོག་པ་༎
དེས་ནི་འགྲུབ་པར་དབའ་བོས་བཤད་༎
རིམས་དལ་འབེས་པ་དེ་ཡི་རྫས་༎
འདུུ་བ་རྣམ་བཞི་གང་ལ་ཡང་༌༎
ནད་ཀྱི་ས་བོན་རྟ་དང་བསྟུན་༎
མོན་པ་ཕོ་མོས་གཅན་གཟན་དང་༌༎
འདབ་ཆགས་གྲངས་ནི་ཇི་སྙེད་པ་༎
ལྟས་ངན་དམག་གི་རྒྱལ་མོ་སྟེ་༎
དྲག་པོ་སྔགས་ཀྱི་སྦྱོར་ཀ་ཡིས་༎
འགྲུབ་འགྱུར་འདི་ལ་ཐེ་ཚོམ་མེད་༎
ནག་མོ་རལ་པ་སྤྱྀ་བཅིངས་གསང་བ་འཕྲིན་ལས་ཀྱི་རྒྱུད་ལས་།
ཡན་ལག་གི་ལས་སྟོན་པར་བྱེད་པ་རྟོག་པ
བཅུ་བཞི་པའོ་༎ ༎ དེ་ནས་བཅོམ་ལྡན་འདས
རྡོ་རྗེ་ཁྲག་འཐུང་དཔལ་གྱིས་།
འདུས་པའི་ཚོགས་ལ་བཀའ་སྩལ་པ་།
ཨེ་མ་འཁོར་དུ་འདུས་པའི་ཚོགས་༎
ལྷག་པའི་ཡེ་ཤེས་ཆེན་པོ་དང་༌༎
ཆེད་དུ་འཛིན་པའི་མཁའ་འགྲོ་དང་༌༎
ལས་ཀྱིས་འདུས་པའི་མཁའ་འགྲོའི་ཚོགས་༎
ངོ་བོས་བཤད་ཀྱི་རྒྱུད་ཆེན་འདི་༎
འདས་དང་མ་འདས་མ་མོ་ཡི་༎
སྲོག་སྙིང་དོན་དུ་དྲིལ་ནས་ཀྱང་༌༎
མཁའ་འགྲོ་ནག་མོ་མཆེད་བཞི་ཡི་༎
སྲོག་གི་སྙིང་པོའི་དོན་བཤད་པ་༎
ནག་མོ་རལ་པ་སྤྱི་བཅིངས་གསང་བའི་ལུང་༌༎
རྩ་སྔགས་དམིགས་པའི་རྒྱུད་འདི་༎
དམ་ཅན་རྣལ་འབྱོར་རྣམས་ཀྱིས་ལོང་༌༎
དད་ལྡན་དམ་ཚིག་ལྡན་པ་ཡིས་༎
ལུང་དང་མན་ངག་ལྡན་བྱས་ཏེ་༎
དང་པོ་མ་མོའི་སྲོག་རྩ་འགྲུབ་༎
གྲུབ་པ་རྟགས་ལ་ཕེབས་པ་ན་༎
ལས་ཀྱི་སྦྱོར་བ་གང་བྱས་ཀྱང་༌༎
མྱུར་དུ་འགྲུབ་པར་ཡང་དག་བཤད་༎
རྩ་བ་ཡན་ལག་འཕྲིན་ལས་ཀུན་༎
ཇི་ལྟར་དམིགས་པ་བཞིན་དུ་འགྲུབ་༎
གང་ཞིག་གསང་བའི་བཀའ་རྒྱུད་འདི་༎
རྣམ་རྒྱལ་ཁང་པའི་བྱང་ཤར་གྱི་༎
ཡོངས་སུ་ས་བརྟོལ་ཁོག་པར་སྦོས་༎
རྒྱུད་འདི་གནས་པའི་ས་ཕྱོགས་དེར་༎
དགྲ་ཡི་གནོད་པ་མི་འབྱུང་ཞིང་༌༎
འཇིག་རྟེན་མི་ཡིན་ལས་ཐར་༎
དུག་དང་མེ་ཆུ་ལྕེ་འབབ་དང་༌༎
སྟག་དང་དོམ་དྲེད་ལ་སོགས་པ་༎
འཇིགས་པ་ཀུན་ལས་ངེས་པར་ཐར་༎
ཡང་༄༅༎
དག་བླ་མེད་བྱང་ཆུབ་ཐོབ་༎
གསང་བའི་བཀའ་རྒྱུད་འདི་བཅངས་པས་༎
མཁའ་འགྲོ་འབུམ་གྱི་གཙོ་མོ་བཞི་༎
ལས་དང་ཡེ་ཤེས་མ་མོ་ཡིས་༎
བསྲུང་དང་སྐྱབས་དང་བཀུར་སྟི་བྱེད་༎
འདི་དག་ཡིད་ལ་བྱས་པ་ཡིས་༎
མ་མོ་རྣམས་ཀྱི་སྲོག་ཀྱང་ཟིན་༎
འདི་དག་བྲིས་པ་ཙམ་ལ་ཡང་༌༎
འཇིག་རྟེན་མ་མོ་དབང་བསྐུར་བྱེད་༎
འདི་ནི་གསང་བའི་ཡང་སྙིང་སྟེ་༎
ལྔ་བརྒྱ་དུས་ཀྱི་ཐ་མ་ལ་༎
རྣལ་འབྱོར་གང་ཞིག་སུ་བསྒྲུབ་པ་༎
མིང་པོ་རྡོ་རྗེ་དེ་ཡིན་གྱིས་༎
མཁའ་འགྲོ་ཁྱེད་ཀྱིས་བསྟན་པ་སྲུངས་༎
ཞེས་གསུངས་ནས་གཏད་དོ་༎
ནག་མོ་རལ་པ་སྤྱི་བཅིངས་གསང་བ་ཕྲིན་ལས་ཀྱི་རྒྱུད་ལས་།
གཏད་པའི་རྟོག་པ་བཅོ་ལྔའོ་༎།
། ཧེ་སྡུད་འབར་མ་འཕྲིན་ལས་ཀྱི་རྒྱུད་ཀྱི་ཡང་སྙིང་ཞེས་བྱ་བ་།
ཤིན་ཏུ་ཟབ་པར་གསུངས་པའི་རྒྱུད་ཕྱི་མ་བྱིན་གྱིས་བརླབས་ཀྱིས་།
རྒྱ་གར་གྱི་ཡུལ་གྲོང་ཁྱེར་མ་རུ་བྱ་བར་མཁའ་འགྲོ་མས་ལུང་བསྟན་པའི་རྒྱུད་རྫོགས་སོ་༎

༄༅༎ རྒྱ་གར་སྐད་དུ་།
ཀྲྀཤྣ་ཡ་མ་རི་ཏནྟྲ་།
བོད་སྐད་དུ་།
གཤིན་རྗེ་ནག་པོའི་རྒྱུད་།
དཔལ་གཤིན་རྗེ་གཤེད་པོ་ལ་ཕྱག་འཚལ་ལོ་༎
བུད་མེད་ཞི་བས་བསྲུང་ན་།
དར་དཀར་རམ་།
གྲོ་ག་འམ་།
རས་དཀར་པོ་གཙང་མ་ལ་གི་ཧང་གིས་འཁོར་ལོ་རྩིབས་ཅན་གཉིས་བྲིས་ལ་།
ན་མའི་བར་དུ་བསྲུང་བར་བྱ་བའི་མིང་བྲིས
ནས་ཁམ་པའི་གབ་ཙེ་ཁ་སྦྱར་བའི་ནང་དུ
བཅུག་སྟེ་། མར་དང་སྦྲང་རྩི་བསྲེས་པ་ཡང་བླུག་ལ་།
གཟུངས་ཐག་དཀར་པོས་དཀྲི་ཞིང་མདུན་གྱི་སྟེགས་བུའི
སྟེང་དུ་གཞག་གོ་། མེ་ཏོག་དཀར་པོས་དུས
གསུམ་དུ་མཆོད་དེ་༎
བདག་ཉིད་ཁ་ཤར་ཕྱོགས་སུ་བལྟས་ལ་།
ཡ་མན་ཏ་ཀ་སྐུ་མདོག་དཀར་པོ་ཞི་བའི་ཆས་སུ་སྒོམ་།
ཕྱག་ན་ཟླ་བའི་དཀྱིལ་འཁོར་གྱི་སྟེང་ན་བུམ
པ་དཀར་བོ་བདུད་རྩི་ཆུས་བཀང་བས་བསྲུང་བར
བྱ་བ་ལ་དབང་བསྐུར་བར་སྒོམ་ཞིང་འཛབ་བྱའོ
༎ སྙིང་པོ་ནི་།
ཨོམ་ཧྲིཤྟྲིཧབི་ཀྲི་ཏ་ན་ན་ཧུ~མ་ཧུ~མ་ཕཏ་ཕཏ་།
ན་མ་ཆེ་གེ་མོ་ཤན་ཏིང་ཀུ་རུ་ན་མ་སྭཧ་།
ཞི་བའི་ལས་སོ་༎
སྐྱེས་པ་བསྲུང་ན་དར་དཀར་རམ་།
གྲོ་ག་འམ་།
རས་སེར་པོ་གཙང་མ་ལ་ཞི་བ་དང་རྒྱས
པའི་འཁོར་ལོ་རྩིབས་ཅན་གཉིས་གུར་ཀུམ་གྱིས་བྲིས
ལ་། གང་ལ་བྱ་བའི་མིང་ཡང་སྭཧའི་བར་དུ་བྲིའོ་༎
གབ་རྩེ་ཁ་སྦྱར་བའི་ནང་དུ་མར་དང་སྦྲང་རྩི་བསྲེས་པ་ཡང་བླུག་ལ་།
འཁོར་ལོ་མིང་དང་བཅས་པ་ཡང་དེར་བཅུག་སྟེ
གཟུངས་ཐག་སེར་པོས་དཀྲིས་ལ་སྟེགས་བུའི་སྟེང་དུ
གཞག་༄༅༎ གོ་། མེ་ཏོག་སེར་པོས་དུས་གསུམ
དུ་མཆོད་དེ་བདག་ཉིད་ཁ་བྱང་ཕྱོགས་སུ་བལྟས
གཞག་༄༅༎ ལ་། ཡ་མན་ཏ་ཀ་སྐུ་མདོག་སེར་པོ་རྒྱལ་པོའི་ཆ་ལུགས་སུ་སྒོམ་ཞིང་༌།
བདག་ཉིད་བསྲུང་བར་བྱ་བའི་རྒྱུ་གཉིས་ཀ་ཟླ
བ་གསེར་གྱི་ཞུན་མ་ལྟ་བུའི་སྟེང་ན་གནས
ཤིང་༌། ཕྱག་ན་གསེར་གྱི་བུམ་པ་བདུད་རྩིའི
ཆུ་རྒྱ་སེར་པོས་གང་བ་བསྣམས་པས་དབང་བསྐུར
བར་སྒོམ་ཞིང་བཟླས་བརྗོད་བྱའོ་༎
སྙིང་པོ་ནི་ཨོམ་ཧྲིཤྟྲིཧབི་ཀྲྀ་ཏ་ན་ན་ཧུ~མ་ཧུ~མ་ཕཏ་ཕཏ་སྭཧ་།
ཆེ་གེ་མོ་ཤན་ཏིང་ཀུ་རུ་སྭཧ་།
ཞི་བའི་སྔགས་སོ་༎
ཨོམ་ཧྲིཤྟྲིཧབི་ཀྲྀ་ཏ་ན་ན་ཧུ~མ་ཧུ~མ་ཕཏ་ཕཏ་སྭཧ་།
ཙམ་ཆེ་གེ་མོ་པུས་ཏིང་ཀུ་རུ་སྭཧ་།
ཞི་བ་དང་རྒྱས་པའི་ལས་ཀྱི་སྔགས་སོ་༎
དབང་གི་ལས་ནི་གྲོ་ག་འམ་།
རས་ལ་རྒྱ་སྐྱེགས་ཀྱི་ཁུ་བ་དང་༌།
ཙན་དན་དམར་པོ་དང་༌།
སྲིན་ལག་གི་ཁྲག་རྣམས་བསྲེས་ལ་འཁོར་ལོ་གཉིས་བྲིས་།
སྣག་ཚ་དཀར་པོས་དབྱངས་ཀྱི་ཡི་གེ་བཅུ་དྲུག་མཐའ་སྐོར་དུ་བྲིས་ལ་།
ཀ་ཁ་ལ་སོགས་པའི་ཡི་གེ་ཕྱི་མ་ཀུན་སྣག་ཚ་དམར་པོས་བྲིའོ་༎
ཧོ་གཉིས་ཀྱི་བར་དུ་གང་ལ་བྱ་བའི་མིང་རུས་རྫོགས་པར་བྲིས་ལ་།
ཟངས་ཀྱི་གབ་ཙེ་ཁ་སྦྱར་བའི་ནང་དུ་མར་དང་སྦྲང་རྩིས་གང་བར་བླུགས་ལ་།
འཁོར་ལོ་ཡང་དེར་བཅུག་ལ་གཟུགས་ཐག་དམར་པོས
དཀྲིས་ནས་སྟེགས་བུའི་སྟེང་དུ་གཞག་གོ་། མེ
ཏོག་དམར་པོས་དུས་གསུམ་དུ་མཆོད་དེ་༎
བདག་ཉིད་ཁ་ནུབ་ཕྱོགས་སུ་བལྟས་ནས་ཡ་མན
ཏ་ཀ་སྐུ་མདོག་དམར་པོ་དབང་གི་ཚུལ་དུ
སྒོམ་ཞིང་༌། ཟླ་བའི་དཀྱིལ་འཁོར་ཡང་དམར་པོར
བསམ་ཞིང་དབང་དུ་བྱ་བའི་གཟུགས་ཀྱང་དམར་པོར
སྒོམ་ཞིང་༌། བསྒོམས་ཏེ་། ཟླ་བའི་སྟེང་ན་མངོན་དུ་འདུག་བར་དམིགས་ལ་།
བདག་གི་ཐུགས་ཀ་ནས་འོད་ཟེར་དམར་པོ་འཕྲོས
བས་གང་དབང་དུ་བྱ་བ་དེའི་ལུས་དང་སེམས
འོད་ཟེར་དམར་པོས་བཀང་ནས་ཉམས་ཤིང་མྱོས་པར
གྱུར་ཏེ་། འོད་སླར་འདུས་པས་དྲངས་ནས་བདག
གི་རྐང་པའི་དྲུང་དུ་འོངས་ཏེ་དབང་དུ་འདུས
གྱུར་ཏེ་། པར་བསམ་མོ་༎ ཇི་ཙམ་དབང
དུ་མ་གྱུར་ཅིང་མ་ཁུགས་ན་མར་སྣོད་དུ
བཅས་པ་དེ་དུད་པ་མེད་པའི་མདག་མ་བཟང
པོ་ལ་བསྲོ་ཞིང་༌།
འཛབ་མང་དུ་བཟླས་ན་ཇི་ཙམ་དྲོ་བར་གྱུར་པ་ན་།
ཁུགས་ཤིང་དབང་དུ་འགྱུར་རོ་༎
སྙིང་པོ་ནི་།
ཨོམ་ཧྲིཤྟྲིཧབི་ཀྲྀ་ཏ་ན་ན་ཧུ~མ་ཧུ~མ་ཕཏ་ཕཏ་ཆེ་གེ་མོ་དབང་དུ་གྱུར་ཅིག་སྭཧ་།
ཨོམ་ཧྲིཤྟྲིཧ་བི་ཀྲྀ་ཏ་ན་ན་ཧུ~མ་ཧུ~མ་ཕཏ་ཕཏ་།
བམ་ཆེ་གེ་མོ་ཁུགས་བར་གྱུར་ཅིག་སྭཧ་།
དབང་གི་ལས་སོ་༎
དགུག་པའི་ལས་ནི་དུར་ཁྲོད་ཀྱི་རས་སམ་།
བུད་མེད་ཀྱི་སྨད་དཀྲིས་བྱས་པའི་རས་ལ་རྒྱ་སྐྱེགས་ཀྱི་ཁུ་བས་འཁོར་ལོ་གཉིས་བྲིས་ཏེ་།
གཅིག་ལ་ཛ་གཉིས་ཀྱི་བར་དུ་གང་ལ་བྱ་བའི་མིང་བྲི་།
གཅིག་ལ་ཧྲི་གཉིས་ཀྱི་བར་དུ་གང་ལ་བྱ
བའི་མིང་བྲིས་ནས་བུད་མེད་ཀྱི་བན་དྷ་སྦྱར
བའི་ནང་དུ་བཅུག་ལ་སྐུད་པ་དམར་པོས་དཀྲིས
ལ་སྟེགས་བུའི་སྟེང་དུ་གཞག་གོ་། མེ་ཏོག
དམར་པོས་དུས་གསུམ་དུ་མཆོད་དོ་༎
བདག་ཉིད་ཡ་མན་ཏ་ཀའི་སྐུ་མདོག་ཉི་མ་ནུབ་ཀའི་༄༅༎
དམར་ཐག་འདྲ་བར་བསྒོམས་ལ་།
ཕྱག་གཡས་ན་ལྕགས་ཀྱུ་བསྣམས་པ་།
གཡོན་ན་ཞགས་པ་དམར་པོ་བསྣམས་པས་གང་དགུག
པའི་སྙིང་ཁ་ནས་བཟུང་སྟེ་དྲངས་པར་སྒོམ་ཞིང
འཛབ་བཟླས་སོ་༎ དེས་མ་ཁུག་ན་ཞིང་ཁ
ཏ་རི་གཞར་བའི་ཕྱེ་མ་ལ་མེ་བུས་ལ
དེ་ལ་བསྲོ་ཞིང་འཛབ་བགྲང་ན་དེ་ཚ་བར
གྱུར་ཙམ་ན་ཁུགས་པར་འགྱུར་རོ་༎
ཨོམ་ཧྲིཤྟྲིཧབི་ཀྲྀ་ཏ་ན་ན་ཧུ~མ་ཧུ~མ་ཕཏ་ཕཏ་སྭཧ་།
ཧྲི་ཆེ་གེ་མོ་ཨ་ཀར་ཤ་ཡ་ཧྲི་སྭཧ་།
ཨོམ་ཧྲིཤྟྲིཧབི་ཀྲྀ་ཏ་ན་ན་ཧུ~མ་ཧུ~མ་ཕཏ་ཕཏ་།
ཛ་ཆེ་གེ་མོ་ཨ་ཀར་ཤ་ཡ་ཛ་སྭཧ་།
དགུག་པའི་ལས་སོ་༎
མནན་པའི་ལས་ནི་།
དུར་ཁྲོད་ཀྱི་རས་བླངས་ལ་ལྡོང་རོས་སམ་།
ཡུང་བས་སྣག་ཚ་བྱས་ནས་འཁོར་ལོ་གཉིས་བྲིས་ལ་།
ལན་གཉིས་ཀྱི་བར་དུ་གང་ལ་བྱ་བའི་མིང
བྲིས་ཏེ་ཁམ་བའི་གབ་ཙེ་སེར་པོ་བསྐུས་པ
ཁ་སྦྱར་བའི་ནང་དུ་བཅུག་ལ་།
གབ་ཙེ་སྟེང་མའི་རྒྱབ་ཏུ་དཀྱིལ་འཁོར་གྲུ་བཞི་པ་རེ་ག་བདུན་རིམ་གྱིས་བསྐོར་བར་བྲིས་།
དེའི་དཀྱིལ་དུ་རི་རབ་གཅིག་བྲིས་ཏེ་།
རི་རབ་ཀྱི་སྟེང་ན་རྭ་བརྒྱད་དུ་བྱུང་བའི
སྟེང་དུ་རི་རབ་གྲུ་བཞི་པ་ཆེན་པོ་བརྒྱད
བྲིས་ལ་། རི་རབ་དང་རི་བརྒྱད་ཀྱི་ནང་དུ་།
ཧུ~མ་བམ་ཧུ~མ་།
ཧུ~མ་བམ་ཧུ~མ་།
བརྒྱད་བྲིས་ལ་།
དེའི་སྟེང་དུ་དཀྱིལ་འཁོར་གྲུ་བཞི་པ་རྡོ་རྗེ་རྒྱ་གྲམ་གྱིས་བསྐོར་བར་བྲིས་ལ་།
དེའི་ནང་ངམ་།
དཀྱིལ་འཁོར་གྱི་དབུས་སུ་དོན་ཡོད་གྲུབ་པ་བཞུགས་པར་སྒོམ་མོ་༎
རྡོ་རྗེ་གྲམ་གྱི་དབུས་སུ་ལམ་སེར་པོ་བྲི་།
ཚོན་སྐུད་སེར་པོས་དཀྲིས་ལ་མནན་ནོ་༎
བདག་ཉིད་ཁ་ལྷོ་ཕྱོགས་སུ་བལྟས་ཡ་མན་ཏ
ཀ་སྐུ་མདོག་སེར་པོ་དཀྱིལ་འཁོར་གྲུ་བཞི་སེར
པོའི་ནང་ན་བཞུགས་པར་བསྒོམས་ལ་།
ཏིང་ངེ་འཛིན་གྱིས་ཀྱང་ལམ་སེར་པོ་ལས་འདོ་ཟེར་ན་བུན་ནམ་།
སྤྲིན་ནག་པོའི་སྤྲིན་ཕུང་འདྲ་བ་བྱུང་བས་གང་ལ་བྱ་བ་དེ་གཡོགས་ཤིང་༌།
དེས་ཅིའང་མི་མཐོང་མི་ཤེས་པ་དང་༌།
རི་རབ་རྡོ་རྗེ་རྒྱ་གྲམ་དང་བཅས་ཀྱང་ཡང
ནས་ཡང་དུ་ལན་བརྒྱད་ཀྱི་བར་དུ་མནན་པར
སྒོམ་ཞིང་བཟླས་བརྗོད་བྱའོ་༎
ཨོམ་ཧྲིཤྟྲིཧབི་ཀྲྀ་ཏ་ན་ན་ཧུ~མ་ཧུ~མ་ཕཏ་ཕཏ་།
ལམ་ཆེ་གེ་མོའི་གནས་སུ་སྟམ་པ་ན་ལམ་།
མནན་པའི་ལས་སོ་༎
ངག་མནན་པའི་ལས་བྱ་དགོས་ན་།
གོང་ནས་འབྱུང་བ་བཞིན་འཁོར་ལོ་གཉིས་བྲིས་ལ་།
གང་ལ་བྱེ་བའི་མིང་དང་སྨྲ་བའི་དོན་ཀུན
ལམ་གྱི་བར་དུ་རྫོགས་པར་བྲིས་ལ་བཟླས་བརྗོད
བྱ་ཞིང་ངག་མནན་ནོ་༎
དྲག་པོས་ལས་བྱ་དགོས་ན་།
མི་སྨྲ་བར་དུར་ཁྲོད་ཀྱི་རས་བླངས་ལ་སྐེ་ཚེ་དང་༌།
ལན་ཚྭ་དང་༌།
ཡུངས་ནག་གི་མར་དང་༌།
དུག་དང་༌།
ཤིང་ནིམ་བའི་ལོ་མ་དང་༌།
ཀ་ན་ཀའི་ཁུ་བ་དང་༌།
རོ་བསྲེགས་བའི་སོལ་བ་དང་༌།
མཛུབ་མོའི་ཁྲག་རྣམས་བསྲེས་ལ་སྣག་ཚ་བྱས་ཏེ་།
བྱ་རོག་གི་སྒྲོ་རྩ་ལ་སྨྱུ་གུ་བྱས་ནས
འཁོར་ལོ་གཉིས་ལ་ཧུ~མ་གཉིས་ཀྱི་བར་དུ་མིང
བྲིས་ནས་། མདུན་གྱི་སྟེགས་བུའི་སྟེང་དུ་གཞག
གོ་། མེ་ཏོག་སྔོན་པོས་དུས་གསུམ་དུ་མཆོད
བྲིས་ནས་། དོ་༎ བདག་ཉིད་ཁ་ལྷོ་ཕྱོགས
སུ་བལྟས་ནས་ཡ་མནྟ་ཀ་སྐུ་མདོག་ཆར་སྤྲིན
བྲིས་ནས་། དོ་༎ ནག་༄༅༎ པོའི་མདོག་འདྲ
བ་ཉི་མའི་དཀྱིལ་འཁོར་གྱི་སྟེང་ན་ཞབས་བརྐྱང
བསྐུམ་དུ་བཞུགས་པ་།
འཇིགས་པར་བྱེད་པའི་ཞལ་བགྲད་ཅིང་མཆེ་བ་གཙིགས་པ་།
ལྗགས་འབར་བའི་གློག་ལྟ་བུ་འདྲིལ་ཞིང་བསྐལ་བའི་མེ་དཔུང་འབར་བའི་ཀློང་ན་བཞུགས་པ་།
ཕྱག་ན་མཚོན་ཆ་སྣ་ཚོགས་པ་བསྣམས་པ་།
གསུས་པ་ཆེ་སྐྲ་ཁམ་པ་གྱེན་དུ་འབར་བ་ཅན་།
སྨ་ར་ཁམ་པ་འབར་བ་།
སྦྲུལ་ནག་པོ་འབར་བས་ཡན་ལག་དཀྲིས་པ་།
ཞལ་དང་མགུལ་ནས་ཧུ~མ་གི་སྒྲ་འབྱིན་པར་བདག་ཉིད་བསྒོམས་ལ་།
གང་ལ་བྱ་བའི་གཟུགས་དེ་ནི་ཤིན་ཏུ་ངན་པ་།
རིད་པ་།
རུལ་པ་ཞིག་མངོན་དུ་གསལ་བར་བསམས་ལ་།
དེའི་ལུས་ལ་སྤྱི་བོ་དང་༌།
སྐྲ་མཚམས་དང་༌།
སྙིང་ཁ་དང་།
དཔུང་མགོ་དང་༌།
མགོ་དང་༌།
རྒྱུས་པའི་ས་རྣམས་སུ་ཁོ་བསྲུང་བའི་སྔགས་དང་ཕྱག་རྒྱ་བྲིས་པ་དང་༌།
བསྲུང་བ་ལ་སོགས་པ་བྱས་པ་ཏིང་ངེ་འཛིན་དང་༌།
སྔགས་དང་༌།
ཕྱག་རྒྱས་བཤིག་ལ་བཀུག་སྟེ་དྲུང་དུ་འདུག་པར་དམིགས་སོ་༎
ཁྲོ་བོའི་འཁོར་ཁྲོ་བོ་དང་༌།
ཁྲོ་མོ་དང་༌།
འཕྲ་མེན་མའི་ཚོགས་མང་པོ་སྦྱན་དྲངས་ལ་།
དེ་ཡང་ནས་ཡང་དུ་བསྟབས་ཏེ་རྣམ་པར་ཤེས་དང་༌།
མདངས་དང་༌།
སྲོག་མེད་པར་བྱས་ཤིང་ཕྲལ་ནས་ནི་།
དཔེར་ན་ཁང་བ་སྟོང་པ་དང་འདྲ་བར་རྣམ
པར་ཤེས་པ་དང་བྲལ་ཏེ་ཁྲོ་བོ་མང་པོ
མཚོན་ཆ་སྣ་ཚོགས་པ་བསྣམས་པས་།
ལུས་དུམ་བུ་བརྒྱར་གཏུབས་ཏེ་།
དེའི་ཁྲག་དང་༌།
རྐང་དང་༌།
ལྤགས་ཤུན་དང་༌།
ཤ་དང་༌།
ཚིལ་དང་༌།
ཞག་དང་༌།
མཁྲིས་པ་དང་༌།
རུས་པ་དང་༌།
སྙིང་རྣམས་རྡུལ་དུ་བྱས་ཏེ་བསྟབས་པ་དེ་གསོལ་ནས་ཐལ་བ་བཞིན་དུ་གྱུར་པར་བསམ་མོ་༎
དེ་ནས་གཤིན་རྗེ་ཆེན་པོ་སྤྲིན་ནག་པོའི་མདོག་འདྲ་བ་།
ཆུ་ནག་པོའི་རླབས་བཞིན་དུ་འོད་འབར་བ་།
མ་ཧེ་ལ་ཞོན་པ་།
ལག་ན་གཤིན་རྗེ་དབྱུག་པ་དང་ཞགས་པ་ཐོགས་པ་།
གསུས་པ་།
མཆེ་བ་གཙིགས་པ་།
སྦྲུལ་ནག་པོས་བརྒྱན་པ་གཅིག་འོངས་ནས་བཟླས་བརྗོད་གྲངས་ཚང་ནས་།
གནམ་སྟོང་ལ་ཅི་བྱ་ཧ་ཞེས་ཟེར་ནས་འོངས་པ་དེ་ལ་མ་འཇིགས་པར་།
བཛྲ་ཀརྨ་དགྲ་བོ་འདི་སོད་ཅིག་པར་ལས་བཅོལ་བས་།
དགྲ་བོ་དེ་ཡང་གསད་ཅིང་སྙིང་ལ་སོགས་པ་ཀུན་ཟོས་པར་བསམ་ཞིང་བཟླས་བརྗོད་བྱའོ་༎
ཨོམ་ཧྲིཤྟྲི་བི་ཀྲི་ཏ་ན་ན་ཧུ~མ་ཧུ~མ་ཕཏ་ཕཏ་།
ཧུ~མ་ཆེ་གེ་མོ་ར་ཡ་ཧུ~མ་ཕཏ་།
ཨོམ་ཧྲིཤྟྲི་བི་ཀྲྀ་ཏ་ན་ན་ཆེ་གེ་མོ་མ་ར་ཡ་ཧུ~མ་ཧུ~མ་ཕཏ་ཕཏ་།
དྲག་པོའི་ལས་སོ་༎
གོང་ནས་འབྱུང་པ་བཞིན་ཡོ་བྱད་རྣམས་བཤགས་ལ་འཁོར་ལོ་རྩིབས་ཅན་གཉིས་བྲིས་ལ་།
ཧུ~མ་དང་ཕཏ་དེ་བ་ཏྭད་ཏྭ་མ་ར་ཡ་ཧུ~མ་ཕཏ་གཉིས་ཀྱི་བར་དུ་མིང་བྲི་།
བདག་ཉིད་གོང་ནས་འབྱུང་བ་བཞིན་བསྒོམས་ལ་།
གང་ལ་བྱ་བའི་གཟུགས་དེ་ཁ་དོག་དང་དབྱིབས
ཀྱང་མི་རོ་འདྲ་བ་ཞིག་མེ་རི་ནག་པོ
འབར་བའི་དཀྱིལ་ན་འདུག་པ་ལ་།
ཁྲོ་བོ་མང་པོའི་ཕྱག་ན་རལ་གྲི་དང་༌།
བེརྒ་དང་༌།
གཏུན་ཤིང་དང་༌།
དགྲ་སྟ་དང་༌།
སྟེའུ་ཁ་མ་དང་༌།
གཞུ་དང་༌།
མདའ་དང་༌། ༄༅༎
འཁོར་ལོ་དང་༌།
ཏྲི་ཤུ་ལ་དང་༌།
དབྱུག་ཐོ་དང་༌།
མདུང་དང་༌།
རྡོ་རྗེ་རྒྱ་གྲམ་ཕྱེད་མ་ལ་སོགས་པ་ཕྱག
ཆ་མང་པོ་བསྣམས་པས་བརྒྱབ་སྟེ་དུམ་བུར་གཏུབས
པ་ལ་། བྱ་རོག་དང་༌།
འུག་པ་དང་༌།
རྒོད་དང་༌།
ཝ་དང་༌།
སྲིན་པོ་དང་༌།
མཁའ་འགྲོ་མ་མང་པོས་སྟོད་སྨད་ནས་ཟ་ཞིང་འཐོག་པ་།
དེ་ལྟ་བུར་བསྒོམ་ཏེ་བཟླས་བརྗོད་བྱའོ་༎
ཨོམ་ཧྲིཧཤྟྲིཧབི་ཀྲྀ་ཏ་ན་ན་ཧུ~མ་ཧུ~མ་ཕཏ་ཕཏ་།
ཧུ~མ་ཆེ་གེ་མོ་མ་ར་ཡ་ཧུ~མ་ཕཏ་།
ཨོམ་ཧྲིཤྟྲི་བི་ཀྲྀ་ཏ་ན་ན་ཧུ~མ་ཧུ~མ་ཕཏ་ཕཏ་།
དྲག་པོའི་ལས་སོ་༎
དབྱེ་བའི་ལས་ནི་གོང་ནས་དྲག་པོའི་ལས་ལས་འབྱུང་བཞིན་དུ་།
འཁོར་ལོ་གཉིས་བྲིས་ལ་།
ཕཏ་གཉིས་ཀྱི་བར་དུ་གང་བྱ་བའི་མིང་དང་༌།
རུས་དང་༌།
སྙིང་པོ་སྤེལ་མར་བྲིས་ཏེ་།
བན་དྷ་ཁ་སྦྱར་ཏུ་བཅུག་ལ་ཚོན་སྐུད་སྔོན་པོས་དཀྲིས་ནས་།
ཉི་མ་ཕྱེད་ཙམ་ན་དུར་ཁྲོད་དུ་སོང་ལ
ས་བརྐོས་པའི་ནང་གི་འོག་ཏུ་བན་དྷ་བཅུག
སྟེ་། བདག་ཉིད་ཡ་མན་ཏ་ཀའི་རྣལ་འབྱོར་དུ་བྱས་ལ་འདུག་ལ་།
མདུན་གྱི་རྟ་དང་མ་ཧེ་གཉིས་ལ་གང་ལ་བྱ་བའི་མི་གཉིས་ཞོན་པར་བསམས་ལ་།
དེ་གཉིས་ཀྱི་ལག་ན་རལ་གྲི་རེ་རེ་ཕྱར
ཏེ་ཐོགས་པས་གཅིག་ལ་གཅིག་ཁྲོས་ཤིང་བརྒྱབ་སྟེ
། གཅིག་གིས་གཅིག་གསད་པའི་རེ་ལ་རྡོ་རྗེ
ཁྲོ་བོ་མང་པོ་ཟ་ཞིང་འཐབ་པ་དེ་ལྟར
བསྒོམས་ལ་བཟླས་བརྗོད་བྱའོ་༎
ཨོམ་ཧྲིཤྟྲི་བི་ཀྲྀ་ཏ་ན་ན་ཧུ~མ་ཧུ~མ་ཕཏ་ཕཏ་།
ཆེ་གེ་མོ་དང་ཆེ་གེ་མོ་འཐབ་པར་གྱུར་ཅིག་ཕཏ་།
དབྱེ་བའི་ལས་སོ་༎
བསྐྲད་པའི་ལས་ནི་།
གོང་ནས་སྨོས་པ་བཞིན་འཁོར་ལོ་གཉིས་བྲིས་ལ་།
ཧུ~མ་ཧུ~མ་ཆེ་གེ་མོ་ཕཏ་ཅེས་བྲིས་ཏེ་།
བན་དྷ་ཁ་སྦྱར་དུ་བཅུག་ལ་ཚོན་སྐུད་ནག
པོས་དཀྲིས་ཏེ་ཉི་མ་ཕྱེད་ཙམ་ན་དུར་ཁྲོད
དུ་སོང་ལ་ས་བརྐོས་པར་བཅུག་སྟེ་།
བདག་ཉིད་ཡ་མན་ཏ་ཀའི་རྣལ་འབྱོར་དུ་བྱས་ལ་།
མདུན་དུ་རླུང་གི་དཀྱིལ་འཁོར་ཟླ་གམ་སྔོན་པོ
ཕྱོགས་ཀུན་ནས་ཀྱང་རླུང་གི་འདེབས་པའི་དཀྱིལ་དུ
ཡ་སྔོན་པོ་གཅིག་བསྒོམས་ཏེ་།
དེ་ལས་རྔ་མོ་སྔོན་པོ་གཅིག་ཏུ་གྱུར་པ
ལས་གང་ལ་བྱ་བའི་མི་དེ་བསྐྱོན་ནས་ཁ
ལྷོ་ཕྱོགས་སུ་བསྟན་ཏེ་འོག་ནས་རླུང་གིས་བཏེག
ཅིང་རྡོ་རྗེ་ཁྲོས་བོས་ཁྲིད་ནས་མྱུར་བ་མྱུར
བར་ས་མཚམས་བཟླས་ཏེ་སོང་བར་བསྒོམས་ལ་བཟླས
བརྗོད་བྱའོ་༎ ཨོམ་ཧྲིཤྟྲི་བི་ཀྲྀ་ཏ་ན་ན་ཧུ~མ་ཧུ~མ་ཕཏ་ཕཏ་།
ཆེ་གེ་མོ་བསྐྲད་པར་གྱུར་ཅིག་ཕཏ་ཕཏ་།
བསྐད་པའི་ལས་སོ་༎
མྱོས་པར་བྱ་བའི་ལས་ནི་།
དུར་ཁྲོད་ཀྱི་རས་ལ་གོང་ནས་འབྱུང་བའི་སྣག་ཚས་འཁོར་ལོ་གཉིས་བྲིས་ཏེ་།
ས་སྟོང་ཡོད་པའི་སར་བམ་གཉིས་ཀྱི་བར་དུ་གང་ལ་བྱ་བའི་མིང་༌༎
མུམ་ཁ་བནྡྷ་བནྡྷ་མུ་ཀམ་ཀུ་རུ་བམ་།
ཞེས་མིང་དང་སྔགས་སྤེལ་ཏེ་བྲི་འོ་༎
བདག་ཉིད་ཡ་མན་ཏ་ཀའི་རྣལ་འབྱོར་དུ་བསྒོམས་ལ་།
འཁོར་ལོ་ལུག་གི་ཁོང་པར་བཅུག་སྟེ་དགྲ་བོའི་སེམས་དེ་ལ་དབབ་བོ་༎
འཁོར་ལོ་རེ་ག་བཞི་རིམ་དུ་བསྐོར་བའི་འཁོར་ལོ་གཉིས་ལ་།
གཅིག་ཕྱི་ལོགས་སུ་བྲིས་ནས་ཁ་སྦྱར་ན་ཡི་གེ་དང་སྔགས་ཀུན་མཉམ་པོར་འགྱུར་རོ་༎
ཡོ་གས་མནན་པ་དང་༌།
བསྒོམ་པ་དང་༌། ༄༅༎
བཟླས་བརྗོད་བྱས་ན་།
མྱོས་ནས་ལུས་དང་སེམས་བཅིངས་པར་གྱུར་ཏེ་གླེན་པ་འམ་།
ར་རོ་སྟེ་ཅིའང་མི་ཤེས་པར་འགྱུར་རོ་༎
ཨོམ་ཧྲིཤྟྲི་བི་ཀྲྀ་ཏ་ན་ན་ཧུ~མ་ཧུ~མ་།
ཕཏ་ཕཏ་།
བམ་ཆེ་གེ་མོ་མྱོས་པར་གྱུར་ཅིག་ཕཏ་ཕཏ་།
མྱོས་པར་བྱ་བའི་ལས་སོ་༎
སྨྱོ་འབྲོས་ཀྱི་ལས་ནི་།
གོང་ནས་དྲག་པོ་ལས་ལས་འབྱུང་བ་བཞིན་དུ་།
འཁོར་ལོ་གཉིས་བྲིས་ལ་།
ཕཏ་གཉིས་ཀྱི་བར་དུ་གང་ལ་བྱ་བའི་མིང་རུས་དང་སྔགས་སྤེལ་ཞིང་བྲིས་ཏེ་།
བནྡྷ་ཁ་སྦྱར་དུ་བཅུག་ལ་།
ཚོན་སྐུད་སྔོན་པོས་དཀྲིས་ནས་ནམ་ཕྱེད་ཙམ་ན
དུར་ཁྲོད་དུ་སོང་ལ་ས་བརྐོས་པའི་འོག་ཏུ
བནྡྷ་བཅུག་སྟེ་། བདག་ཉིད་ཡ་མནྟ་ཀའི་རྣལ
འབྱོར་དུ་བྱས་ལ་འདུག་ནས་མདུན་ན་ཤན་དམར
ལ་གང་ལ་བྱ་བའི་མི་ཞོན་པར་བསམས་ལ
བནྡྷ་བཅུག་སྟེ་། ། ཁ་ལྷོ་ཕྱོགས་སུ་བསྟན
པས་སྨྱོས་འབོགས་ནས་འོག་ནས་རླུང་གི་དཀྱིལ་འཁོར
གྱིས་ཤ་བ་བཏེག་ནས་བྲོས་པས་།
རྡོ་རྗེ་ཁྲོ་བོས་མདུན་ནས་ཁྲིད་རྒྱབ་ནས་ཕུལ
བས་མྱུར་དུ་ས་མཚམས་འདས་ཏེ་བྲོས་པར་བསྒོམས
ལ་བཟླས་བརྗོད་བྱའོ་༎
ཨོམ་ཧྲིཤྟྲི་བི་ཀྲི་ཏ་ན་ན་ཧུ~མ་ཧུ~མ་ཆེ་གེ་མོ་མྱོས་འབྲོས་པར་གྱུར་ཅིག་ཕཏ་ཕཏ་།
སྨྱོ་འབྲོས་ཀྱི་ལས་སོ་༎
ཁྲོ་བོ་ཡ་མནྟ་ཀ་སྒོམ་པའི་མིས་རང་གི་ཁྲག་དང་༌།
ཏལ་ཆེན་དང་༌།
དགུ་དང་༌།
ལན་ཚྭ་དང་༌།
སྐེ་ཚེ་དང་༌།
ཡུངས་ནག་གི་མར་དང་༌།
ཀ་ན་ཀའི་ལོ་མ་དང་༌།
རྡོ་རྗེ་དྲི་ཆུ་རྣམས་སྦྱར་ཏེ་།
དུར་ཁྲོད་ཀྱི་རས་ལ་བྲིས་ལ་།
འཁོར་ལོ་གཉིས་དལ་བུས་ལེགས་པར་བྱས་ལ་།
གཤིན་རྗེའི་གཟུགས་ཀྱི་ཁོང་པར་སྦས་ན་གདོན་མི་ཟ་བར་འཆིའོ་༎
གསད་པའི་ལས་ནི་གཤིན་རྗེ་སྙིང་ཁར་བྱའོ་༎
དབྱེ་བའི་ལས་ནི་རྟ་དང་མ་ཧེའི་རྒྱབ་ཏུ་བྱའོ་༎
བསྐྲད་པའི་ལས་ནི་རྔ་མོའི་རྒྱབ་ཏུ་བྱའོ་༎
ཞི་བའི་ལས་ནི་ཟླ་བའི་དཀྱིལ་དུ་བྱའོ་༎
དབང་གི་ལས་ནི་བུད་མེད་ཀྱི་སྙིང་ཁར་བྱའོ་༎
རྒྱས་པའི་ལས་ནི་གླང་པོ་ཆེའི་རྒྱབ་ཏུ་བྱའོ་༎
མྱོས་པའི་ལས་ནི་ལུག་གི་ཁོང་བར་བྱའོ་༎
སྨྱོ་འབྲོས་ཀྱི་ལས་ནི་ཤིན་དམར་གྱི་རྒྱབ་ཏུ་བྱའོ་༎
མནན་པའི་ལས་ནི་རི་རབ་ཀྱི་ནང་དུ་བྱའོ་༎
དགུག་པའི་ལས་ནི་དྲེའུ་དང་སེང་གེའི་རྒྱབ་ཏུ་བྱའོ་༎
དེ་ལ་སོགས་པའི་ལས་གང་བྱེད་ཀྱང་༌།
མ་ནོར་བ་རེ་རེ་བྲིའོ་༎
དེ་ནས་གི་ཧང་ངམ་།
གུར་གུམ་གྱིས་གྲོ་ག་འམ་།
དར་དཀར་ལ་བྲིས་ལ་།
ཁམ་པའི་གབ་རྩེ་ལ་སོགས་པ་བྱས་ལ་།
ཞི་བ་ལ་སོགས་པ་བྱས་ལ་དེར་གཞུག་གོ
། སྨྱུག་གུ་ཀུན་བྱ་རོག་གི་སྒོ་རྩལ་བྱའོ
༎ ལས་གང་བྱེད་ཀྱང་བྱའོ་༎
དྲག་པོའི་ལས་ཉི་མ་ཕྱེད་ན་བྲི་ཞིང་ལས་བྱའོ་༎
བན་དྷ་ཡང་ཁ་སྦྱར་དུ་བྱའོ་༎
བདག་ཉིད་སེམས་རྣམ་པར་དག་པ་བྱས་ལ་གཤིན
རྗེ་སྣ་ཚོགས་པའི་རྣལ་འབྱོར་དུ་བྱ་བ་ནི
བདག་དང་མི་གཉིས་པར་བྱའོ་༎
བདག་དང་མི་གཉིས་པར་བྱས་ལ་།
གནས་གསང་ཞིང་དབེན་བར་འདུག་སྟེ་རང་གི་པཉྩ་ཨ་མྲྀ་ཏས་མཆོད་དོ་༎
སྣ་ལ་རང་གིས་མཆོད་དེ་ཞི་བ་དང་རྒྱས་པའི་ལས་ནི་།
ཛའི་བར་དུ་མིང་བྲིའོ་༎
དབྱེ་བ་དང་དྲག་པོའི་ལས་ནི་།
ཡའི་བར་དུ་མིང་༄༅༎
བྲིའོ་༎
ལས་གང་བྱེད་པའི་ཁ་དོག་མ་ནོར་བར་བྱའོ་༎
བཟླས་བརྗོད་བསྙེན་པ་རྫོགས་ཤིང་གྲངས་ཚང་བར་བྱས་ནས་མི་འགྲུབ་མི་སྲིད་དོ་༎
ལས་ནོར་ཞིང་བཟླས་པ་གྲངས་མ་ཚང་ན་བཟློག་ཅིང་མི་འགྲུབ་པོ་༎
དྲག་པོ་དང་༌།
དབྱེ་བ་དང་༌།
བསྐྲད་པ་ལ་སོགས་པ་དང་༌།
རི་མོ་བྲིས་པ་དང་༌།
སྣོད་ལ་སོགས་པ་ལས་མི་བྱེད་ན་བར་དེར་རང་གི་ཁྱིམ་དུ་གཞག་ན་།
ཉི་མ་གཅིག་བཞིན་འཐབ་པ་དང་གནོད་པ་འབྱུང་བས་གཞག་ཏུ་མི་རུང་ངོ་༌༎
སླར་བསྙེན་པ་བྱས་ནས་དེ་ནས་སྡོད་བྱའོ་༎
བསྙེན་པའི་ཚེ་མི་ཚིག་ལ་སོགས་པས་བར་གཅད་དུ་མི་རུང་ངོ་༌༎
བསྙེན་པའི་གྲངས་ནི་འབུམ་ཕྲག་གཅིག་ཡན་ཆོད་དོ་༎
དཀྱིལ་འཁོར་བྲི་བའི་ཐབས་ནི་ཐིག་སྐོར་རིམ་པ
གསུམ་པ་ལ་དབུས་སུ་ཐིག་བཞི་བཏབ་པས་ལེ
ཚེ་དགུ་བྱའོ་༎ བར་མ་ལ་རེའུ་ཆ་བཅུ་གཉིས་སུ་བྱའོ་༎
ཐ་མའི་རེའུ་ཆ་བཅུ་དྲུག་ཏུ་བྱའོ་༎
རེའུ་ཆ་ཀུན་ལ་སྔགས་བྲི་བ་ནི་།
ཡ་མ་ར་ཛ་ས་དོ་མེ་ཡ་།
ཡ་མེ་དོ་རུ་ན་ཡོ་ད་ཡ་།
ཡ་ད་ཡོ་ནི་ར་ཡ་ཀྴེ་ཡ་།
ཡ་ཀྴེ་ཡཙྪ་ནི་ར་མ་ཡ་།
དབུས་སུ་ཡ་བྲིས་ལ་།
འཁོར་ལོའི་དབུས་སུ་ཡ་དང་ཡའི་བར་རམ་།
ཛ་དང་ཛའི་བར་དུ་མིང་བྲི་།
ཕྱི་རིམ་ལ་ཧུ~མ་དང་བམ་གྱི་བར་དུ་སྙིང་པོ་འབྲུ་རེ་རེ་བྲི་།
བར་བར་དུ་སྙིང་པོ་འབྲུ་རེ་རེ་བྲི་བ
ནི་ཡི་གེའི་རྒྱལ་པོ་ཡིན་པས་བར་དུ་བྲི
། ཡི་གེ་ཀུན་རེ་ག་ལ་རེག་ཏུ་མི་རུང་ངོ་༌༎
ཀ་ཁ་དངཡི་གེ་ཀུན་གཡས་སྐོར་དུ་བྲིའོ་༎
ཐིག་སྐོར་གྱི་བར་ཆོད་པར་བྱའོ་༎
རིམ་པ་བར་མ་ལའང་ཐ་མ་བཞིན་དུ་སྙིང་པོ་ཀུན་བྲིའོ་༎
ཨོམ་ཧྲིཤྟྲི་བི་ཀྲྀ་ཏ་ན་ན་ཧུ~མ་ཧུ~མ་ཕཏ་ཕཏ་སྭཧ་།
ལས་བྱ་དགོས་ན་གསད་པ་དང་༌།
བསྐྲད་པ་དང་༌།
དབང་དང་༌།
དབྱེ་བ་དང་༌།
ཞི་བ་དང་༌།
རྒྱས་པ་དང་༌།
ལས་གང་བྱེད་པའི་ལས་མིང་དང་གཟུགས་དང་ལྡན་པར་བྲི་ཞིང་རི་མོ་ཟིན་པ་དང་༌།
སྣ་ལ་ལྷ་ཕྱག་ལན་བདུན་བཙལ་།
མགོས་གཏུགས་ལ་།
དེ་ནས་མཆོད་པ་དང་གཏོར་མ་ཕུལ་ནས་།
བདེན་པ་གྲུབ་པར་གྱུར་ཅིག་ཅེས་བྱས་ལ་།
དེ་ནས་རི་མོ་མ་བྲིས་པའི་ས་སྟོང་ཡོད་ན་།
ཧུ~མ་ཕཏ་ཧུ~མ་ཕཏ་བྱ་བ་ཕྱིས་བྲིའོ་༎
ཧུ~མ་ཕཏ་ནི་ཐུགས་ཀྱི་སྔགས་ཡིན་ཀུན་ལ་བྲིའོ་༎
ཐོག་མ་ཡ་མན་ཏ་ཀ་སྣ་ལ་ལ་བསྙེན་པ་བྱེད་པའི་སྒོམ་པ་ནི་།
ཁྲོ་བོ་ཡ་མན་ཏ་ཀ་ཉི་མའི་དཀྱིལ་འཁོར་གྱི་སྟེང་དུ་ཞབས་བརྐྱང་བསྐུམ་དུ་བཞུགས་ལ་།
ཞལ་གསམ་ཕྱག་དྲུག་ཏུ་བཞུགས་པ་།
གསུས་པ་ཆེ་ལ་།
སྐྲ་ཁམ་པ་གྱེན་དུ་འཁྱིལ་བ་ཅན་།
ཡན་ལག་ཀུན་སྦྲུལ་འབར་བས་བརྒྱན་པ་།
སྐུ་ཆར་སྤྲིན་ནག་པོའི་མདོག་འདྲ་བ་།
ཆུ་ནག་པོའི་རླབས་བཞིན་འོད་འབར་བ་།
ཞལ་དང་མགུལ་ནས་ཧུ~མ་དང་ཕཏ་ཀྱི་སྒྲ་འབྱིན་པ་།
གཡས་གསུམ་ན་ཏྲི་ཤ་ལ་དང་༌།
རལ་གྲི་དང་༌།
དབྱུག་པ་འཛིན་པ་།
གཡོན་གསུམ་ན་ལས་གང་བྱེད་པ་འཛིན་པས་ཅིའང
མི་བསྣམ་མོ་། ། ཡུམ་ལྷ་མོ་པེ་ཏ
ལི་གཉིས་ངོ་གཡས་གཡོན་གཉིས་ན་བཞུགས་པ་།
གཡས་ན་བཞུགས་པའི་ཕྱག་ན་དགྲ་སྟ་བསྣམས་པ་། ༄༅༎
གཡོན་ན་བཞུགས་པའི་ཕྱག་ན་ཞགས་པ་བསྣམས་པ་།
སྐུ་མདོག་གཙོ་བོ་དང་མཐུན་།
བསྐལ་བའི་མེ་དཔུང་འབར་བའི་བསད་པའི་ལེའུ་གཅིག
ལོགས་སུ་ཕྱུང་བའོ་༎ ༎ རྒྱ་གར་གྱི་མཁན
པོ་ཙན་ཏྲ་ཀྟི་རི་དང་༌།
མ་ཙརྱ་བོ་དེ་ཀུ་ཏ་དང་༌།
ལོ་ཙྪ་བ་དགེ་སློང་བློ་གྲོས་དབང་ཕྱུག་གིས་བསྒྱུར་ཅིང་ཞུས་ཏེ་གཏན་ལ་ཕབ་པའོ་༎

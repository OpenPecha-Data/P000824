ངོ་མཚར་དུ་མ་བཅས་ནས་འཐོན་པར་གྱུར་ཏོ་༎
འཐོན་ནས་ཀྱང་འབར་བའི་དཀྱིལ་འཁོར་གྱི་སྒོར་ཤིན་ཏུ་རྔམ་པའི་གཟུགས་ཀྱིས་གནས་སོ་༎
དེ་ནས་དགྱེས་པ་ཆེན་པོའི་སྤྲིན་ལས་ཕྱོགས་བཅུ་ནས་ཕཏ་ཅེས་བསྒྲགས་པས་།
ཐམས་ཅད་ཁྲོས་ནས་མ་མོ་ཐམས་ཅད་ཀྱང་རང
རང་གི་གནས་ག་ལ་བ་དེར་ཡུད་ཙམ་གྱིས
ཕྱིན་པར་བཀྱེའོ་༎ དེ་ནས་བཅོམ་ལྡན་འདས་དགྱེས
པ་ཆེན་པོ་དཔལ་ཁྲག་འཐུང་ཆེན་པོ་དེ་དག
ཀུན་ཐུགས་རྗེ་ཆེན་པོ་བདུད་རྩི་འབྱུང་བ་ཞེས
བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས
ཕྱིན་པར་བཀྱེའོ་༎ ། སྐུ་དང་གསུང་དང་ཐུགས་རྡོ་རྗེ་ལས་འདི་དག་ཕྱུང་ངོ་༌༎
ཨོམ་བཛྲ་མ་ཧ་ཨ་མྲྀ་ཏ་མ་ཧ་ཀྲོ་དྷ་ཨམ་ཨམ་ཨམ་ཞེས་བརྗོད་པས་།
དབང་ཕྱུག་ཆེན་པོ་ལ་སོགས་པ་ཐམས་ཅད་།
བཅོམ་ལྡན་འདས་ཁྲོ་བོ་ཆེན་པོ་དེ་དག་གིས་བསྣམས་ནས་བཏོན་ཏེ་།
མི་གཙང་བའི་འདམ་གྱི་རྒྱ་མཚོར་ཆུད་པ་ལས
བསྣམས་ནས་ཨུ་ཙུཤྨ་ཀྲོ་དྷ་ཕྱུང་ནས་འདམ་ཀུན
འཐུངས་ཏེ་དྲན་པ་སླར་རྙེད་ནས་།
ཁྲོ་བོའི་དཀྱིལ་འཁོར་གྱི་ཚོགས་དེ་དག་ཐམས་ཅད་ཀྱང་དབུ་དགུ་བརྒྱ་ཕྱག་སྟོང་བརྒྱད་བརྒྱ་།
ཞབས་བརྒྱད་བརྒྱ་།
སྐུ་འབར་བ་ཆེན་པོའི་དཀྱིལ་འཁོར་ན་བཞུགས་པར་མཐོང་ངོ་༌༎
དེའི་དུས་སུ་འཇིག་རྟེན་དྲུག་གི་ཕྱོགས་བཅུའི་སྲིད
པ་ཀུན་དུ་དྲེགས་པའི་དབང་ཕྱུག་ཐམས་ཅད་འདུལ
བའི་ཐབས་སྣ་ཚོགས་བསམ་གྱིས་མི་ཁྱབ་པར་སོ
སོར་སྣང་བས་དུས་གཅིག་ཏུ་བཏུལ་ལོ་༎
དེ་ནས་དེ་དག་ཤིན་ཏུ་འདར་ཞིང་བྲེད་པ་རབ་ཏུ་ཞུམ་པའི་ང་རོས་།
འབངས་སུ་མཆི་།
འབངས་སུ་མཆི་།
འབངས་སུ་ནན་ཏན་མ་བགྱིས་ན་༎
མགོ་དང་ལུས་ནི་བརྒྱར་འགས་ཤིང་༌༎
སྙིང་ཡང་འགས་ཤིང་གཏུབས་གྱུར་ཅིག་། རུལ་མྱགས་ཚིག་ནས་བརླག་པ་དང་༌།
དམྱལ་བར་ལྷུང་ནས་འབོད་པར་ཤོག་། ཅེས་འབངས་སུ་མཆི་པར་མནའ་བོར་ནས་༎
དཀྱིལ་འཁོར་གྱིས་གདན་དུ་བཞག་གོ་། ཐམས་ཅད་ཀྱིས་མགྲིན་གཅིག་ཏུ་ཡང་སྨྲས་པ་།
བདག་ཅག་རྣམས་ཀྱི་མཆིས་བྲང་དང་༌༎
མ་དང་བུ་མོ་སྲིང་མོ་རྣམས་༎
དཀྱིལ་འཁོར་ཆེན་པོར་བཞེས་སུ་གསོལ་༎
དཔའ་བོ་ལྷ་རྗེ་བཞེས་སུ་གསོལ་༎
བདག་ཅག་སོ་སོ་འཁོར་བཅས་ཀྱི་༎
ཚོགས་ཀྱི་དཀྱིལ་འཁོར་ཆེན་པོ་འདིའི་༎
མིང་ཙམ་འཛིན་པར་བྱེད་པ་ཡང་༌༎
གཙུག་གི་ནོར་བུ་འབར་བ་ལྟར་༎
གཡོ་སྒྱུ་མེད་ཅིང་གུས་ལྡན་པའི་༎
སེམས་ཀྱིས་བླངས་ནས་སྤྱི་བོ་ཡི་༎
གཙུག་ཏུ་བཞག་སྟེ་བཀུར་བར་བགྱི་༎
དེ་ཡི་དགོས་པ་ཅི་ཡང་རུང་༌༎
མ་ལུས་རྫོགས་པར་བདག་ཅག་བསྒྲུབ་༎
གལ་ཏེ་དཔའ་བོའི་སྤྱན་སྔ་འདིར་༎
སྨྲས་པ་བཞིན་དུ་མ་བསྒྲུབས་ན་༎
བདག་ཅག་རྣམས་ཀྱི་མགོ་ལུས་སྙིང་༌༎
བཀས་གཏུབས་དུམ་བུར་རུལ་བར་མཆིའོ་༎
ཞེས་སྨྲས་སོ་༎
དེ་ནས་དེ་དག་གི་ཆུང་མའི་ཚོགས་དང་༌།
མ་དང་སྲིང་མོ་དང་བུ་མོའི་ཚོགས་ཐམས་ཅད་དཀྱིལ་འཁོར་དུ་ཡུད་ཙམ་གྱིས་༄༅༎
འོངས་ནས་།
ཐམས་ཅད་ཀྱིས་མགྲིན་གཅིག་ཏུ་སྨྲས་པ་།
བདག་ཅག་འཁོར་ཚོགས་ཐམས་ཅད་ཀུན་༎
དཔའ་བོ་ཆེན་པོའི་འབངས་སུ་མཆི་༎
དཔའ་བོ་ཆེན་པོས་བདག་ཅག་ལ་༎
ལས་ཀྱི་དངོས་གྲུབ་རྩལ་དུ་གསོལ་༎
ཞེས་སྨྲས་སོ་༎
དེ་ནས་བཅོམ་ལྡན་འདས་དགྱེས་པ་ཆེན་པོས་ལག
ཏུ་རྡོ་རྗེ་བྱིན་ནས་མིང་གི་དབང་བསྐུར་ཏེ
དཀྱིལ་འཁོར་གྱི་ཕྱི་རོལ་དུ་བཀོད་དོ་༎
གསང་བའི་སྙིང་པོ་དེ་ཁོ་ན་ཉིད་ངེས་པ
ལས་ཁྲོ་བོ་རང་བཞིན་གྱི་དཀྱིལ་འཁོར་གྱི་སྤྲིན
རྣམ་པར་སྤྲོས་པའི་ལེའུ་སྟེ་བཅོ་ལྔ་པའོ་༎།
། དེ་ནས་བཅོམ་ལྡན་འདས་དགྱེས་པ་ཆེན་པོས
དཀྱིལ་འཁོར་གྱི་ཚོགས་ཆེན་པོ་འདི་དག་དམ་ཚིག
གིས་གྲུབ་པར་བྱ་བའི་ཕྱིར་༎
དེ་བཞིན་གཤེགས་པ་ཁྲོ་བོ་ཁྲག་འཐུང་ཆེན་པོ
བཙུན་མོ་དང་བཅས་པའི་ཚོགས་དེ་དག་གི་སྐུ
དང་གསུང་དང་ཐུགས་རྡོ་རྗེ་ཡེ་ཤེས་རྔམ་པ
ལས་གསུང་གི་དཀྱིལ་འཁོར་འདི་དག་ཕྱུང་ངོ་༌༎
ཨོམ་སརྦ་ཏ་ཐ་ག་ཏ་མ་ཧ་ཤྲི་ཧེ
རུ་ཀ་། མ་ཧ་ཙནྡ་སརྦ་དུཤྟནྟ་ཀ་ཧ
ན་ད་ཧ་པ་ཙ་ཧུམ་ཧུམ་ཧུམ་ཕཏ་།
ཨོམ་བཛྲ་མ་ཧ་ཤྲི་ཧེ་རུ་ཀ་མ་ཧ
ཙནྡ་སརྦ་དུཤྟནྟ་ཀ་ཧ་ན་ད་ཧ་པ་ཙ
ཧུམ་ཧུམ་ཧུམ་ཕཏ་།
ཨོམ་རཏྣ་མ་ཧ་ཤྲི་ཧེ་རུ་ཀ་མ་ཧ
ཙནྡ་སརྦ་དུཤྟནྟ་ཀ་ཧ་ན་ད་ཧ་པ་ཙ
ཧུམ་ཧུམ་ཧུམ་ཕཏ་།
ཨོམ་པདྨ་མ་ཧ་ཤྲི་ཧེ་རུ་ཀ་མ་ཧ
ཙནྡ་སརྦ་དུཤྟནྟ་ཀ་ཧ་ན་ད་ཧ་ཙ་ཧུམ
ཧུམ་ཧུམ་ཕཏ་། ཨོོམ་ཀརྨ་མ་ཧ་ཤྲི་ཧེ
རུ་ཀ་མ་ཧ་ཙནྡ་སརྦ་དུཤྟནྟ་ཀ་ཧ་ན
ད་ཧ་པ་ཙ་ཧུམ་ཧུམ་ཧུམ་ཕཏ་།
ཨོམ་སརྦ་ཏ་ཐ་ག་ཏ་མ་ཧ་ཀྲོ་དྷི་ཤྭ་རི་སརྦ་དུཤྟན་ཧུམ་ཕཏ་༎
ཨོམ་མ་ཧ་བཛྲ་དྷ་ར་མ་ཧ་ཀྲོ་དྷི་ཤྭ་རི་ཛྲ་ལ་ནི་ཧུམ་ཕཏ་།
ཨོམ་མ་ཧ་སུརྱ་རཏྣ་མ་ཧ་ཀྲོ་དྷི་ཤྭ་རི་བི་ད་མ་ཧུམ་ཕཏ་།
ཨོམ་ཧྲི་ཤྲུཏྟ་ས་མནྟ་པདྨ་མ་ཧ་ཀྲོ་དྷི་ཤྭ་རི་ཁ་ཧི་ཧུམ་ཕཏ་།
ཨོམ་སརྦ་ཨ་མོ་གྷ་མ་ཧ་ཀྲོ་དྷི་ཤྭ་རི་བི་ཤྭ་ཧུམ་ཕཏ་།
ཨོམ་བཛྲ་ཀཽ་རི་ཧ་།
བཛྲ་ཙཽ་རི་ཧ་།
བཛྲ་པྲ་མོ་ཧེ་ཧ་།
འདི་སམ་སྐྲྀ་ཏ་དང་བསྟུན་ན་ཅུང་ཟད་ཐེ
ཚོམ་དུ་སྣང་ཡང་རྒྱུད་ལས་སམ་སྐྲྀ་ཏ་ཁོ
ནའི་ངེས་པ་མེད་པས་རོང་ཟོམ་གྱི་གསུངས་བཞིན
བཅོས་ནས་རྒོད་མར་བསྒྱུར་བའོ་༎
བཛྲ་བེཏྟ་ལི་ཧ༡།
བཛྲ་ཙནྡ༤ལི་ཧ་༎
བཛྲ་བུཀྐ་སི༢ཧ་།
བཛྲ་གྷསྨ་རི་ཧ་།
བཛྲ་སྨ་ཤ་ནི༣ཧ་།
བཛྲ༥སིདྷ་མུ་ཁི་ཧེ་།
བཛྲ་བྱ་གྷྲི་མུ་ཁི་ཧེ་།
བཛྲ་སྲྀངྒ་ལ་མུ་ཁི་ཧེ་།
བཛྲ་ཤྭ་ན་མུ་ཁི་ཧེ་།
བཛྲ་གྲྀ་དྷ་མུ་ཁི་ཧེ་།
བཛྲ་ཀངྒ་མུ་ཁི་ཧེ་།
བཛྲ་ཀ་ཀ་མུ་ཁ་ཧེ་།
བཛྲ་ཨུ་ལུ་ཀ་མུ་ཁི་ཧེ་།
ཨོམ་བཛྲ་ཨརྱ་ཏེ་ཛ་ཏེ་ད་ཛཧ་ཨོམ་བཛྲ་ཨ་མུ་ཁ་ཧུམ་།
ཨོམ་བཛྲ་ལོ་ཀ་བམ་།
ཨོམ་བཛྲ་བྷསྨི་བ་ལ་ཡ་བ་དུ་ཏོ་ཧོཧ་བྷྱོ་བྷྱོ་བྷྱོ་བྷྱོ་བྷྱོ་བྷྱོ་།
བྷྱོ་བྷྱོ་བྷྱོ་བྷྱོ་བྷྱོ་བྷྱོ་།
བྷྱོ་བྷྱོ་བྷྱོ་བྷྱོ་བྷྱོ་བྷྱོ་།
བྷྱོ་བྷྱོ་བྷྱོ་བྷྱོ་བྷྱོ་བྷྱོ་།
བྷྱོ་བྷྱོ་བྷྱོ་བྷྱོ་།
ཨོམ་རུ་ལུ་རུ་ལུ་ཧུམ་།
ཨེ་ཧྱེ་ཧི་ཨ་ན་ཡ་།
ཛཧཧུམ་བམ་ཧོཧྲམ་།
ཨོམ་བཛྲ་ཀྲོ་དྷ་ས་མ་ཡ་ཧུམ་།
ཨོམ་ཁྲོ་ལ་ཁྲོས་པས་ཞི་མཛད་པ་༎
ཐུགས་རྗེ་ཁྲོ་དབལ་རྔམ་པའི་ཚོགས་༎
འབར་བའི་བྱིན་རླབས་རྨད་པོ་ཆེ་༎
དེ་ཉིད་དུ་ནི་བདག་ལ་སྩོལ་༎
ཨོམ་བཛྲ་ཀྲོ་དྷ་ས་མ་ཡ་སྟྭམ་།
ཨོམ་བཛྲ་ཀྲོ་དྷ་ས་མ་ཡ་ཕཏ་།
ཨོམ་བཛྲ་ཀྲོ་དྷ་ས་མ་ཡ་ཧོཧ་།
ཨ་ལི་ཨུ་ལི་ཧ་ལི་ཏ་པ་ལི་།
དམཤྟ་གོ་ན་རཽ་དྲི་།
ཁ་རམ་ཡོ་གི་ནི་ཁ་ཧི་ཧོཧ་། གླུ་འདི་ཟུར་ཆག་གི་སྐད་༄༅༎
ཡིན་པར་རོང་ཟོམ་ཆོས་བཟང་བཞེད་ཅེས་ལོ་ཆེན་བསོད་ནམས་རྒྱ་མཚོས་གསུང་༌།
ཧིུ་ཧ་ཧེ་ཕཏ་།
ཅེས་བརྗོད་པས་།
འཇིག་རྟེན་དྲུག་གི་ཕྱོགས་བཅུུ་ཐམས་ཅད་ཚིག་།
རབ་ཏུ་ཚིག་། ཀུན་དུ་ཚིག་གོ་། འབར
། རབ་ཏུ་འབར་།
ཀུན་ཏུ་འབར་རོ་༎
ཐམས་ཅད་དུ་འབར་བའི་དཀྱིལ་འཁོར་གྱི་ཚོགས་ཀྱིས་གང་རབ་ཏུ་གང་༌།
ཀུན་དུ་གང་བར་གྱུར་ཏཽ་༎
གསང་བའི་སྙིང་པོ་དེ་ཁོ་ན་ཉིད་ངེས་པ
ལས་ཁྲོ་བོའི་ཚོགས་ཆེན་པོའི་གསུང་གི་དཀྱིལ་འཁོར
སྤྲོས་པའི་ལེའུ་སྟེ་བཅུ་དྲུག་པའོ་༎ ༎ དེ
ནས་བཅོམ་ལྡན་འདས་དགྱེས་པ་ཆེན་པོས་།
དེ་དག་གི་དཀྱིལ་འཁོར་བསྟན་པའི་ཕྱིར་ཆེད་དུ་བརྗོད་པ་འདི་བརྗོད་དོ་༎
འབར་བའི་འཁོར་ལོ་རྩིབས་བཞི་པ་༎
གྲུ་ཆད་བཞིས་ནི་རྣམ་པར་བརྒྱན་༎
གྲུ་བཞི་སྒོ་ཁྱུད་བཞི་དང་ལྡན་༎
འབར་བའི་བར་ཁྱམས་གཉིས་ཀྱིས་མཛེས་༎
ཐོད་སྦྲུལ་སྣ་ཚོགས་ཉི་མས་བརྗིད་༎
འབར་བའི་འཕྲཽ་བ་མང་པོ་འཁྲུག་། ཁྱུ་མཆོག
མ་ཧེ་གཟིག་དང་སྟག་། གཏུམ་པ་དོམ་གྱི
སྦར་བས་ནི་༎ དབང་ཕྱུག་ལྷ་ཆེན་ལ་སོགས་བཟུང་༌༎
སྨུག་ནག་སྔོ་ནག་སེར་ནག་དང་༌༎
དམར་ནག་ལྗང་ནག་འཇིགས་པའི་སྐུ་༎
དབུ་གསུམ་ཕྱག་དྲུག་ཞབས་བཞི་བགྲད་༎
ཀོ་རློན་གོས་ནི་སྣ་ཚོགས་གྱོན་༎
རྔམ་པའི་སྒྲ་ཆེན་འཇིགས་པར་སྒྲོགས་༎
སྦྲུལ་དང་ཐོད་ཕྲེང་ཉི་ཟླའི་ཆས་༎
སྟོང་གི་འཇིག་རྟེན་ཁོར་ཡུག་བཅས་༎
རྡོ་རྗེ་དུང་ཆེན་གང་བ་དང་༌།
རལ་གྲི་དགྲ་སྟ་གཤོལ་ལ་སོགས་༎
རང་གི་ལག་ཆ་སྣ་ཚོགས་ཏེ་༎
བཙུན་མོ་འཇིགས་པའི་ཚོགས་དང་འཁྲིལ་༎
གནས་དང་ཡུལ་གྱི་ཕྱག་རྒྱ་དང་༌།
སྒོ་བཞིའི་ཕྱག་རྒྱས་རབ་མཛེས་ཤིང་༌༎
སླས་དང་བྱི་མོ་བྲན་མོའི་ཚོགས་༎
བཅུ་གཉིས་དང་ནི་བརྒྱད་ཀྱིས་མཛེས་༎
རང་གི་སྟན་དང་ལག་ཆ་དང་༌༎
ཅི་བགྱི་ཞེས་ནི་ཆས་ཏེ་གནས་༎
ཞེས་བརྗོད་པས་།
འཇིག་རྟེན་དྲུག་གི་ཕྱོགས་བཅུ་ཐམས་ཅད་དུ་འབར་བའི་དཀྱིལ་འཁོར་ཀུན་ཏུ་གསལ་བར་གྱུར་ཏོ་༎
གསང་བའི་སྙིང་པོ་དེ་ཁོ་ན་ཉིད་ངེས་པ
ལས་ཁྲོ་བོའི་དཀྱིལ་འཁོར་བསྟན་པའི་ལེའུ་སྟེ་བཅུ
བདུན་པའོ་༎། ། དེ་ནས་བཅོམ་ལྡན་འདས་དགྱེས
པ་ཆེན་པོའི་མཉེས་པའི་མཆོད་པ་ཆེན་པོ་འདི
ཆེད་དུ་བརྗོད་དོ་༎
དེ་ལ་མཆོད་སྦྱིན་དམ་པ་ནི་༎
ཐོག་མར་བདག་ཉིད་རྟོགས་གོམས་བསྒྲལ་༎
དེ་ནས་གཉིས་མེད་བློ་ཡིས་ནི་༎
བློ་ངན་འཇིག་རྟེན་སྙིང་རེ་རྗེ་༎
གཉིས་སུ་མེད་པར་བསྒྲལ་བར་བྱའོ་༎
འཁྲིལ་པའི་མཆོད་ཆེན་མཉམ་སྦྱོར་བས་༎
བདག་ཉིད་མཉེས་པས་མཉེས་པར་བྱ་༎
མཉམ་པའི་གྲུབ་རྫས་ཆེན་པོ་དག་། བདག་དང་མཉམ་པའི་ཚོགས་ལ་དབུལ་༎
བཟའ་དང་བཅའ་དང་བཏུང་དང་བགོ་། ལོངས་སྤྱོད་ལྔ་ལྡན་ཐམས་ཅད་ནི་༎
དཀྱིལ་འཁོར་ལ་ནི་དཀྱིལ་འཁོར་ཐིམ་༎
ཕྱོགས་བཅུ་དུས་བཞིར་གཤེགས་པ་ཡི་༎
བདེ་གཤེགས་ཡོན་ཏན་རྨད་པོ་ཆེ་༎
གཞན་ནས་ཡོད་འོངས་མ་ཡིན་ན་༎
ལྷ་སྲིན་ལ་སོགས་སྨོས་ཅི་དགོས་༎
རྣལ་འབྱོར་༄༅༎
ལས་སུ་རུང་རྣམས་ཀྱིས་༎
ཕྱག་རྒྱ་ཆེན་པོ་རྫོགས་འགྱུར་ཞིང་༌༎
གསལ་ལ་ཡིད་གཉིས་མེད་པ་ན་༎
དཀྱིལ་འཁོར་ཆེན་པོ་འབར་བར་འགྱུར་༎
ཞེས་བརྗོད་པས་།
མཉེས་པའི་མཆོད་པ་ཆེན་པོས་འཇིག་རྟེན་དྲུག་གི་ཕྱོགས་བཅུ་ཐམས་ཅད་ཁྱབ་པར་གྱུར་ཏཽ་༎
གསང་བའི་སྙིང་པོ་དེ་ཁོ་ན་ཉིད་ངེས་པ
ལས་མཆོད་སྦྱིན་དམ་པ་བསྟན་པའི་ལེའུ་སྟེ་བཅོ
བརྒྱད་པའོ་༎། ། དེ་ནས་བཅོམ་ལྡན་འདས་དགྱེས
པ་ཆེན་པོས་སྔགས་འཆང་རྣམས་དོན་ཡོད་པར་བྱ
བའི་ཕྱིར་དམ་ཚིག་ཆེན་པོ་འདི་ཆེད་དུ་བརྗོད
བརྒྱད་པའོ་༎། དོ་༎ བླ་མེད་ཐེག་པར་རབ་ངེས་ན་༎
ཉོན་མོངས་ལས་རྣམས་ཀུན་སྤྱོད་ཀྱང་༌༎
བྱས་ལ་མི་སོགས་ཚོགས་འགྱུར་ཏེ་༎
ཚུལ་ཁྲིམས་སྡོམ་པ་ཕུན་སུམ་ཚོགས་༎
བླ་མེད་མཆོག་གི་དམ་ཚིག་ཏུ་༎
འདུལ་བའི་དབང་གིས་ཚུལ་ཁྲིམས་དང་༌༎
ཇི་སྙེད་སྡོམ་པ་བསམ་ཡས་པ་༎
མ་ལུས་ཀུན་འདས་རྣམ་པར་དག་། ཡོད་མེད་དབུ་མ་མི་དམིགས་ཤིང་༌༎
སྒྱུ་མ་མིག་ཡོར་ལྟ་བུའི་ཚུལ་༎
སྲོག་མེད་སྲོག་ཀྱང་གཅད་དུ་མེད་༎
སྲོག་དང་སྐྱེས་བུ་ལོག་རྟོག་ཙམ་༎
བདེན་པ་གཉིས་ཀ་དབྱེར་མེད་པས་༎
འཕྲུལ་དགའི་ཚུལ་ཏེ་ཐ་དད་མིན་༎
གཞན་དང་མ་བྱིན་མེད་པའི་ཕྱིར་༎
བླངས་མེད་ཐམས་ཅད་ཉིད་ཀྱི་དབྱིངས་༎
ཆོས་རྣམས་སྒྱུ་མ་ལྟ་བུ་ལ་༎
མིང་དང་ཚིག་ཏུ་བཏགས་པ་རྫུན་༎
རྫུན་ཉིད་ལ་ནི་བརྫུན་སྤྱོད་པ་༎
རྫུན་ཞེས་བཏགས་ཙམ་ཡོད་མ་ཡིན་༎
མ་ཆགས་པ་ལ་ཆགས་པ་དང་༌༎
ཆགས་པ་ཉིད་ན་ཆགས་པ་མེད་༎
དེ་ནི་ཚངས་མཆོག་རྒྱལ་པོ་སྟེ་༎
ཤིན་ཏུ་ཆགས་པ་ཆེན་པོ་ཡིན་༎
བླ་མེད་མི་སྤང་བླ་མ་བཀུར་༎
སྔགས་དང་ཕྱག་རྒྱ་རྒྱུན་མི་གཅད་༎
ཡང་དག་ལམ་དུ་ཞུགས་ལ་བྱམས་༎
གསང་བའི་དོན་ཕྱིར་སྨྲ་མི་བྱ་༎
འདི་ནི་རྩ་བ་ལྔ་རྣམས་ཏེ་༎
བསྒྲུབ་དང་བསྲུང་བའི་དམ་ཚིག་མཆོག་། གཏི་མུག་ཆགས་དང་ཞེ་སྡང་དང་༌༎
ང་རྒྱལ་ཕྲག་དོག་མི་སྤོང་ངོ་༌༎
དཀར་རྩི་དམར་རྩི་དྲི་ཤ་ཆེན་༎
དག་པའི་སྣོད་ཆུ་མི་དོར་རོ་༎
ཡན་ལག་བཅུ་ཡི་དམ་ཚིག་སྟེ་༎
ཡེ་ནས་དག་མཉམ་རྟོགས་པར་སྤྱད་༎
བསྲུང་ཞིང་བསྒྲུབ་པའི་དམ་ཚིག་ལ་༎
རྩ་བ་ཡིན་ཏེ་རིགས་མེད་འགྱུར་༎
མི་སྤང་མི་དོར་ལྔ་གཉིས་ནི་༎
ཡན་ལག་དམ་ཚིག་འདའ་དཀའ་འོ་༎
མཉམ་ལ་མཉམ་པར་སྦྱོར་བ་ཡི་༎
མཉམ་པའི་དམ་ཚིག་ལ་གནས་ན་༎
མཉམ་རྫོགས་ཆེན་པོ་ཐོབ་འགྱུར་བས་༎
འདས་ན་སངས་རྒྱས་མ་ཡིན་ནོ་༎
རྩ་བ་ཉམས་པའི་འཆལ་པ་དག་། གོས་ལ་ཉེ་བར་མི་བརྩོན་དང་༌༎
སྐད་ཅིག་ཡུད་ཙམ་སྨྲ་མི་བྱེད་༎
ཉམས་གྱུར་ཉེས་པ་བརྗོད་མི་ལང་༌༎
རྩ་བའི་དམ་ཚིག་ཉམས་གྱུར་ན་༎
བསྒྲུབ་པ་ཐམས་ཅད་ལོག་པར་འགྱུར་༎
ཡིད་དུ་མི་འོང་སྣ་ཚོགས་པའི་༎
འབྲས་བུ་མི་འདོད་བཞིན་དུ་འདུ་༎
ཡན་ལག་དམ་ཚིག་ཉམས་གྱུར་ན་༎
འབྲས་བུ་མེད་ཅིང་ངན་སོང་ལྟུང་༌༎
དམ་ཚིག་རྣམས་ནི་རྡོ་རྗེ་ཆེ་༎
སངས་རྒྱས་ཀུན་གྱི་བདག་ཉིད་ཡིན་༎
རྩ་བའི་དམ་ཚིག་ལྔ་༄༅༎
ལ་ནི་༎
གཅིག་ལའང་གཉིས་དང་བཅུ་ཕྲག་གསུམ་༎
ཡན་ལག་དམ་ཚིག་ལྔ་གཉིས་ལ་༎
གཅིག་ལའང་བཅུ་ཕྲག་གཉིས་སུ་དབྱེ་༎
དམ་ཚིག་འདི་ནི་རྨད་པོ་ཆེ་༎
འཇིག་རྟེན་དྲུག་གི་ཕྱོགས་བཅུ་ན་༎
སྲིད་གསུམ་འགྲོ་བ་ཇི་སྙེད་པ་༎
རྟོག་འདུལ་དམ་ཚིག་དེ་སྙེད་སྤྲོས་༎
གཞན་ཡང་རྒྱལ་མཆོག་ཀུན་བཟང་གི་། ཐམས་ཅད་མ་ལུས་ཕྱག་རྒྱ་ཡིས་༎
སྒྲུབ་མེད་མཆོག་དམ་མ་ལུས་འགྲུབ་༎
དེ་ལ་སོགས་པ་མཐའ་ཡས་མཆོག་། རྒྱལ་པའི་རིགས་མཆོག་འཛིན་པ་དེ་༎
འཇིག་རྟེན་གཙོ་དང་འཁོར་གྱིས་བཀུར་༎
དམ་པའི་མཆོག་དང་དམ་པ་ཡིས་༎
སྲས་དང་སྤུན་དགོངས་བྱིན་གྱིས་རློབ་༎
བདེ་གཤེགས་ཉིད་ཀྱི་ཡུལ་ལ་ཞུགས་༎
འཇིགས་མེད་ཀུན་ཏུ་བཟང་པོར་སྦྱོར་༎
ཇི་བཞིན་ཉིད་དང་འདུལ་བའི་ཐབས་༎
ཇི་སྙེད་སྡོམ་པ་བསམ་ཡས་འདུས་༎
མ་ལུས་རྣམས་དང་ལྷུན་གྱིས་གྲུབ་༎
ཉམས་ན་བསྐངས་པས་རྫོགས་པ་དང་༌༎
དེ་ལ་སོགས་པ་མཐའ་ཡས་མཆོག་། ཅེས་བརྗོད་པས་༎
དེ་བཞིན་གཤེགས་པ་ཉིད་དེ་བཞིན་གཤེགས་པ་ཉིད་ལ་འདུས་པར་གྱུར་ཏོ་༎
གསང་བའི་སྙིང་པོ་དེ་ཁོ་ན་ཉིད་ངེས་པ
ལས་དམ་ཚིག་གི་ལེའུ་སྟེ་བཅུ་དགུ་པའོ་༎
༎ དེ་ནས་དེ་བཞིན་གཤེགས་པ་བཅོམ་ལྡན་འདས
དགྱེས་པ་ཆེན་པོ་ལྷུན་གྱིས་གྲུབ་པའི་དམ་ཚིག
བྱིན་གྱིས་རློབ་པ་ཞེས་བྱ་བའི་ཏིང་ངེ་འཛིན
ལ་སྙོམས་པར་ཞུགས་ནས་ཆེད་དུ་བརྗོད་པ་འདི
བརྗོད་དོ་༎ ཨེ་ཡི་ཚོགས་ཀྱི་དཀྱིལ་འཁོར་མཆོག་། འབར་བ་གཏུམ་ཆེན་རྔམ་པ་ལ་༎
ཁྲོས་པའི་ཡིད་ཀྱིས་མཆོད་སྦྱིན་བྱ་༎
སངས་རྒྱས་བསོད་ནམས་སྐུ་ཡང་འཇིག་། བདུད་རྩི་ལྔའམ་ཟས་ལྔ་ལ་༎
མཚན་མ་མིང་དུ་བཅས་པར་བྱ་༎
བཀུག་ནས་རྡོ་རྗེ་ཕུར་བུས་གདབ་༎
རྡུལ་དུ་བྱས་ལ་ཚོགས་ལ་དབུལ་༎
ཨེ་ཡི་ཚོགས་ཀྱི་དཀྱིལ་འཁོར་མཆོག་། ལུ་གུ་རྒྱུད་དུ་སྦྲེལ་བསྡམས་ནས་༎
བཅིངས་གྱུར་བསྐྱོད་ནས་ཕྱོགས་བཅུར་གཡོས་༎
མྱོས་ནས་གས་ཏེ་འཚིག་པར་འགྱུར་༎
བམ་གྱི་ཚོགས་ཀྱི་དཀྱིལ་འཁོར་མཆོག་། འབར་བ་གཟི་བརྗིད་ལྷུན་ཆེན་ལ་༎
ཆགས་པའི་ཡིད་ཀྱིས་མཆོད་སྦྱིན་བྱ་༎
རྡོ་རྗེ་གསུང་ཡང་དབང་དུ་འགྱུར་༎
བདུད་རྩི་ལྔའམ་ཟས་ལྔ་ལ་༎
མཚན་མ་མིང་དུ་བཅས་པར་བྱ་༎
རྡོ་རྗེ་ཆགས་པའི་ཕུར་པས་གདབ་༎
ཆགས་པའི་ཚོགས་ལ་ཐིམ་པར་དབུལ་༎
བམ་གྱི་ཚོགས་ཀྱི་དཀྱིལ་འཁོར་དུ་༎
ལུ་གུ་རྒྱུད་དུ་སྦྲེལ་ནས་བསྡམས་༎
འགུགས་འགྱུར་རྡོ་རྗེའང་ཕྱི་བཞིན་འབྲངས་༎
ཅི་འདོད་དེ་བཞིན་འོང་བར་འགྱུར་༎
མ་ཡི་ཚོགས་ཀྱི་དཀྱིལ་འཁོར་མཆོག་། འབར་བ་འདུ་འཕྲོ་གཟི་ཆེན་ལ་༎
དགའ་བའི་ཡིད་ཀྱིས་མཆོད་སྦྱིན་བྱ་༎
ཡོན་ཏན་ནམ་མཁའི་མཐའ་དང་མཉམ་༎
བདུད་རྩི་ལྔའམ་ཟས་ལྔ་ལ་༎
མཚན་མ་མིང་དང་བཅས་པ་བྱ་༎
ཡོན་ཏན་ཡིད་བཞིན་གཏེར་དུ་བརྟགས་༎
ང་རྒྱལ་དགའ་འཕྲོའི་ཕུར་པ་གདབ་༎
རྡོ་རྗེའི་གཟི་ཆེན་འཕེལ་བར་དབུལ་༎
མ་ཡི་ཚོགས་ཀྱི་༄༅༎
དཀྱིལ་འཁོར་དུ་༎
ལུ་གུ་རྒྱུད་དུ་སྦྲེལ་བསྡམས་བསྐྱོད་༎
གཟི་བརྗིད་འབར་བའི་འཕྲུལ་ཆེན་སྤྲོ་༎
ཡིད་བཞིན་ནམ་མཁའ་གང་བར་འགྱུར་༎
ཡ་ཡི་ཚོགས་ཀྱི་དཀྱིལ་འཁོར་མཆོག་། གསལ་བའི་གཟི་བརྗིད་འཚེར་བ་ལ་༎
དང་བའི་ཡིད་ཀྱིས་མཆོད་སྦྱིན་བྱ་༎
གཏུམ་ཆེན་རྔམ་པའང་ལྷན་ནེར་འགྱུར་༎
བདུད་རྩི་ལྔའམ་ཟས་ལྔ་ལ་༎
གཏུམ་རྔམ་འཁྲུག་པའི་ངོ་བོར་བརྟག་། ལྷན་ནེར་གསལ་བའི་ཕུར་བུས་གདབ་༎
འབར་བ་ལྷན་ནེའི་ཚོགས་ལ་དབུལ་༎
ཡ་ཡི་ཚོགས་ཀྱི་དཀྱིལ་འཁོར་དུ་༎
ལུ་གུ་རྒྱུད་དུ་སྦྲེལ་བསྡམས་ནས་༎
འབར་བ་ལྷན་ནེའི་བྱིན་གྱིས་ཁྱབ་།
ཐམས་ཅད་གཡོ་བ་མེད་པར་བྱེད་༎
སླས་དང་བྱི་མོ་བྲན་མོའི་ཚོགས་༎
ལྷག་མའི་མཆོད་སྦྱིན་འདོད་པ་སྦྱིན་༎
རང་གི་དམ་ཚིག་རབ་བསྒྲགས་ནས་།
གང་འདོད་ལས་དེ་བྱེད་པར་བསྒོ་༎
སྔོན་ཚེ་དཔལ་ཆེན་ཧེ་རུ་ཀ་། ཤིན་ཏུ་གདུག་ཅིང་གཏུམ་བག་ཅན་༎
ཐམས་ཅད་མ་ལུས་འདུལ་མཛད་པའི་༎
དབང་དང་བྱིན་རླབས་རྨད་པོ་ཆེ་༎
ལྷ་ཆེན་ལ་སོགས་དབང་དུ་བསྡུས་༎
འཁོར་རྣམས་དབང་ཕྱུག་སླས་སུ་བྱས་༎
སོ་སོའི་ལས་རྣམས་བསྐོས་པ་དེ་༎
ཇི་ལྟར་དམ་བཅས་ཁས་བླངས་པའི་༎
མ་ཐོགས་མྱུར་དུ་མངོན་པར་ཕྱུང་༌༎
དམ་བཅས་བཞིན་དུ་མ་བྱས་ན་༎
ཇི་ལྟར་དམ་བཅས་མནའ་བོར་བའི་༎
སྡོམ་བཅས་དེ་ལས་འདའ་བར་འགྱུར་༎
དམ་ཚིག་དེ་ལས་འདས་གྱུར་ན་༎
མགོ་ལུས་སྙིང་ཡང་ཚལ་པ་བདུན་༎
ཡཀྴ་ཁྲོ་བོས་གཏུབས་པར་འགྱུར་༎
དེ་བས་རྣལ་འབྱོར་སྔགས་འཆང་གིས་༎
ཇི་ལྟར་བཅོལ་བ་བཞིན་དུ་བྱོས་༎
ལས་དེ་མངོན་དུ་མ་བྱས་ན་༎
རང་གིས་མནའ་བོར་ཁས་བླངས་བཞིན་༎
རུལ་མྱགས་ཚིགས་ནས་དམྱལ་བར་འགྲོ་༎
རྣལ་འབྱོར་དམ་ལ་གནས་གྱུར་པའི་༎
ལས་རྣམས་ཡོངས་སུ་བྱ་བ་དང་༌།
འཁོར་རྣམས་བུ་གཅིག་བཞིན་དུ་སྐྱོང་༌༎
ཕྲ་མེན་མ་ཡང་དངོས་གྲུབ་འཐོབ་༎
བཅོལ་བའི་ལས་རྣམས་མངོན་དུ་བྱོས་༎
ཞེས་བསྒོའོ་།
ཁྲོ་བོ་སྒྲུབ་པའི་ལས་ཀྱི་གཙོ་བོ་ནི་འདི་ཡིན་ནོ་།
ཁྲག་འཐུང་ཆེན་པོ་ལ་སོགས་པའི་༎
བྲོ་གར་གླུ་ཚིག་ཆེན་པོས་ནི་༎
ཐམས་ཅད་ཐམས་ཅད་ཅི་འདོད་པ་༎
ཐམས་ཅད་ཐམས་ཅད་བྱེད་པ་ཡིན་༎
མཛོད་ལྡན་ཆེན་མོ་ལ་སོགས་པའི་༎
བྲོ་གར་གླུ་ཚིག་ཆེན་མོས་ནི་༎
འདུ་བར་འདོད་ན་འདུ་བར་བྱེད་༎
འཕེལ་བར་འདོད་ན་འཕེལ་བར་བྱེད་༎
སྤོས་མོ་ཆེན་མོ་ལ་སོགས་པའི་༎
བྲོ་གར་གླུ་ཚིག་ཆེན་མོས་ནི་༎
ལྷན་ནེར་འདོད་ན་ལྷན་ནེར་བྱེད་༎
རྨུགས་པར་འདོད་ན་རྨུགས་པར་བྱེད་༎
སེང་གདོང་ཆེན་མོ་ལ་སོགས་པའི་༎
བྲོ་གར་གླུ་ཚིག་ཆེན་མོས་ནི་༎
ཐམས་ཅད་ཀུན་ལ་ཟ་བར་བྱེད་༎
རྡུལ་ཆ་ཙམ་ཡང་མེད་པར་བྱེད་༎
བཞད་གདོད་ཆེན་མོ་ལ་སོགས་པའི་༎
བྲོ་གར་གླུ་ཚིག་ཆེན་མོས་ནི་༎
ཐམས་ཅད་མ་ལུས་འབྱིན་པར་བྱེད་༎
ཀུན་ལ་རབ་ཏུ་ཉམས་པར་བྱེད་༎
སླས་དང་བྱི་མོ་བྲན་མོའི་ཚོགས་༎
བྲོ་གར་གླུ་ཚིག་ཆེན་མོས་༄༅༎
ནི་༎
རྦད་ཅིང་གཏང་བར་བྱ་བ་སྟེ་༎
ཐམས་ཅད་ཐམས་ཅད་བྱེད་པ་ཡིན་༎
ལྗོན་པ་དང་ནི་ལྕུག་ཕྲན་ཚལ་༎
སྡོང་གཅིག་དང་ནི་མེ་རེག་དྲུང་༌༎
དང་བས་དགའ་བ་ཆགས་པ་དང་༌།
ཁྲོས་པས་ཀ་ལི་རབ་ཏུ་བྱ་༎
ཞེས་བརྗོད་པས་༎
དེ་བཞིན་གཤེགས་པ་ཉིད་ལ་དེ་བཞིན་གཤེགས་པ་ཉིད་སྦྱོང་བར་གྱུར་ཏོ་༎
གསང་བའི་སྙིང་པོ་དེ་ཁོ་ན་ཉིད་ངེས་པ
ལས་ལྷུན་གྱིས་གྲུབ་པའི་འཕྲིན་ལས་བྱིན་གྱིས་རློབ
པ་ཞེས་བྱ་བའི་ལེའུ་སྟེ་ཉི་ཤུ་པའོ་༎།
། དེ་ནས་བཅོམ་ལྡན་འདས་དགྱེས་པ་ཆེན་པོའི
ཚོགས་ཀྱི་དཀྱིལ་འཁོར་གྱིས་ཤིན་ཏུ་རྔམ་པའི་མདངས
ཀྱིས་གླུ་འདི་བླངས་སོ་༎
ཧུམ་གཏུམ་ཆེན་དུས་མཐའི་མེ་ཆེན་འབར་༎
འོད་ཟེར་ཉི་མ་འབུམ་གྱི་གཟི་༎
ཁྲོ་གཉེར་གློག་སྟོང་འགྱུ་བ་བཞིན་༎
མཆེ་བ་ཟངས་ཡག་ཟ་བྱེད་ཆེ་ཧོཧ་༎
ཧུམ་རྔམ་པའི་ང་རོ་འབྲུག་སྟོང་ལྡིར་༎
གཏུམ་ཆེན་རི་རབ་འབུམ་བསྙིལ་སྐད་༎
ཨ་ལ་ཧ་ལའི་གད་རྒྱངས་ཆེ་༎
སྐྱུགས་པའི་འཐོར་རླུང་གཡེང་བ་ཆེ་ཧོཧ་༎
ཧུམ་ཁྲོ་བོའི་ཤེས་རབ་འོད་པོ་ཆེ་༎
ཡེ་ཤེས་དཀྱིལ་འཁོར་ཀུན་ཏུ་གསལ་༎
འབར་བའི་ཡེ་ཤེས་ཀུན་ཏུ་འཇོམས་༎
སྣ་ཚོགས་ཡེ་ཤེས་ཐིག་ལེ་ཆེ་ཧོཧ་༎
ཧུམ་ཁྲོ་བོ་རྒྱལ་པོ་སྤྲིན་ཆེན་པོ་༎
འཕྲོས་པའི་དཀྱིལ་འཁོར་ཆར་ཆེན་འདེབས་༎
དཀྱིལ་འཁོར་ཡིད་བཞིན་འབྱུང་བའི་གཏེར་༎
སྣ་ཚོགས་ཁྲོས་པའི་ཐིག་ལེ་ཆེ་ཧོཧ་༎
ཧུམ་བདུད་ཀུན་གྱི་ནི་བདག་ཆེན་པོ་༎
བདུད་ཀྱི་བདུད་དེ་བདུད་རྣམས་འཇོམས་༎
འཇིགས་པའི་ཚོགས་ཀྱང་འཇིགས་བྱེད་པ་༎
འཇིགས་བྱེད་ཆེན་པོ་ཐིག་ལེ་ཆེ་ཧོཧ་༎
ཧུམ་རྡོ་རྗེ་བྲག་ཆེན་སྲ་བ་པོ་༎
རྡོ་རྗེ་ཆུ་བོ་སྡུད་ཆེན་པོ་༎
རྡོ་རྗེ་མེ་སྟེ་ཀུན་འབར་ཆེ་༎
རྡོ་རྗེ་རླུང་སྟེ་འཐོར་རླུང་ཆེ་ཧོཧ་༎
ཞེས་ཆེད་དུ་གླུ་བླངས་སོ་༎
གསང་བའི་སྙིང་པོ་དེ་ཁོ་ན་ཉིད་ངེས་པ
ལས་ཁྲོ་བོ་ལ་བསྟོད་པའི་ལེའུ་སྟེ་ཉི་ཤུ
གཅིག་པའོ་༎ ༎ དེ་ནས་བཅོམ་ལྡན་འདས་དགྱེས
པ་ཆེན་པོས་དེ་བཞིན་གཤེགས་པ་ཉིད་ལ་གསང
སྔགས་ཀྱི་རྒྱལ་པོ་བརྟན་པར་གཟུང་བ་འདི་ཆེད
དུ་བརྗོད་དོ་༎ ཀྱེ་ཀྱེ་ཕྱོགས་བཅུ་དུས་བཞིའི་རང་བཞིན་འདི་༎
དེ་བཞིན་གཤེགས་པའི་ངོ་བོ་ཉིད་༎
གཟུང་འཛིན་སྤྲོས་ལ་འཆེལ་པ་ཡིས་༎
རྣམ་རྟོག་ཞགས་པས་སོ་སོར་འཛིན་༎
ས་རྣམས་ཁྱད་པར་བཀོད་པ་ཡང་༌༎
གསང་བའི་སྙིང་པོར་འགྲོ་བའི་ལམ་༎
ཡེ་ཤེས་ངོ་མཚར་རབ་འབྱམས་ཀྱིས་༎
དོན་དུ་མི་འགྱུར་ཡོངས་མ་གསུངས་༎
དེ་བཞིན་གཤེགས་པ་ཐམས་ཅད་ཀྱི་༎
ཕྱག་རྒྱ་གསང་ཆེན་སྙིང་པོ་འདི་༎
རྟོགས་ནས་སྨྲ་བར་གང་བྱེད་པ་༎
དེ་ཉིད་ང་ཡིན་དབང་ཡང་རྫོགས་༎
དེ་བཞིན་གཤེགས་པ་ཐམས་ཅད་ལ་༎
གསང་བ་འདི་ལས་གཞན་མི་མངའ་༎
སྒྲོ་དང་སྐུར་པ་ཞི་བ་ཡི་༎
གསང་བའི་སྙིང་པོ་དེ་ཁོ་ན་༎
ཉིད་དེ་ངེས་པའི་དབྱིངས་ནས་ཕྱུང་༌༎
དེ་ནི་ངེས་པར་ལུང་བསྟན་ཏེ་༎
སྲས་ནི་ཐུགས་ལས་སྐྱེས་པ་ཡིན་༎
ས་རབ་རིགས་པ་འཛིན་ལ་གནས་༎
ཞེས་བརྗོད་པས་།
དེ་བཞིན་༄༅༎
གཤེགས་པ་ཐམས་ཅད་དབྱེར་མེད་པར་དགྱེས་ནས་དུས་བཞི་མཉམ་པ་ཉིད་ཀྱི་དབྱིངས་།
སྐུ་གསུང་ཐུགས་ལྷུན་སྟུག་པོ་བཀོད་པའི་རྒྱན་ཉིད་དུ་བཞུགས་སོ་༎
འཕགས་པ་རྟོག་པའི་རྒྱལ་པོ་སྒྱུ་འཕྲུལ་དྲ་བ
ལེའུ་སྟོང་ཕྲག་བརྒྱ་པ་ལས་མཚན་ཉིད་དང་རྒྱུད
ཐམས་ཅད་ཀྱི་ལུང་གི་སྤྱི་དེ་བཞིན་གཤེགས་པ
ཐམས་ཅད་ཀྱི་གསང་བ་གསང་བའི་སྙིང་པོ་དེ
ཁོ་ཉིད་ངེས་པ་ལས་ཐམས་ཅད་མ་ལུས་པར
འཕྲོས་ཏེ་འཁོར་ལོ་བསྐོར་བ་དེ་དག་གི་འབྲས
བུའི་མཆོག་གཡུང་ཏི་ཀ་ན་རྫོགས་སོ་ཞེས་པ
རེ་ཞིག་རོང་ཟོམ་ཟིན་པ་ལ་དགོངས་པ་འདྲའོ
༎ གསང་བའི་སྙིང་པོ་དེ་ཁོ་ན་ཉིད་ངེས
པ་ལས་མཉེས་པ་དང་ཡོངས་སུ་གཟུང་བའི་ལེའུ
སྟེ་ཉི་ཤུ་གཉིས་པའོ་༎།
།  ་༈་ན་མཧ་ཤྲི་གུ་ར་བེ་རཏྣ་ཏྲ་ཡ་ཡ་༎
བསིལ་ལྡན་འདི་ན་སྡེ་སྣོད་འཛིན་རྣམས་ཀྱི་༎
ནང་ན་རྒྱུ་སྐར་རྒྱལ་པོ་གང་བ་ལྟར་༎
ཀུན་ནས་ཐལ་ལེ་རབ་ཏུ་གསལ་བ་ཡི་༎
མཁས་ཆེན་བཅོམ་ལྡན་རལ་གྲི་རྒྱལ་གྱུར་ཅིག་། སྤྱན་སྔར་ཞུ་བ་།
དཔལ་གསང་བ་སྙིང་པོའི་རྒྱུད་ཀྱི་རྒྱ་དཔེ་བྲིས་ལ་བསྐུར་གསུངས་པ་ལ་།
དཔེ་དེ་ཏ་ལའི་ལོ་མ་ལ་ཡི་གེ་ཝ་རྟུུ་ལ་ཤིན་ཏུ་ལེགས་པ་བྲིས་པ་།
སྔ་དུས་སུ་བྱོན་པས་།
ཡི་གེ་ལ་ལ་ཟུབས་།
ལེའུ་དགུ་པའི་སྟོད་ནས་ཏ་ལའི་བྱང་བུ་གཅིག་ཀྱང་ཆད་།
མཇུག་ཀྱང་མ་རྫོགས་པ་ཞིག་གདའ་༎
འོན་ཀྱང་ལེའུ་ཉི་ཤུས་རྫོགས་ནས་མ་འགྱུར་པ་ལེའུ་གཉིས་རྫོགས་སུ་ཉེ་བ་ཞིག་གདའ་།
དེས་ཀྱང་ཇི་ཙམ་རྫོགས་མ་འཚལ་།
གཉིས་པོ་འདི་ལ་འབྲུ་ཐུག་བགྱིས་ན་ཅུང་ཟད་གོའམ་སྙམ་པར་གདའ་སྟེ་མ་བགྱིས་།
འགའ་ཞིག་ལ་ཅུང་ཟད་བགྱིས་པ་འདི་དག་ལ
ཡང་ནོར་བ་མཆིས་པས་དེ་རྣམས་ལེགས་པར་འཆོས
པ་དང་༌། འདི་གཉིས་ལེགས་པར་བསྒྱུར་བ་ཡང་ཞུ་།
གཞན་མཚམས་སྦྱོར་མ་བྱས་པ་དང་༌།
ཚིགས་བཅད་ལ་ཤད་མ་བྲིས་པ་རྣམས་རྒྱ་དཔེ
ལ་ཇི་ལྟར་འདུག་པ་བཞིན་བྲིས་པ་ལེགས་སོ
༎ དད་ཞུས་ཀྱང་བགྱིས་སོ་༎
རྒྱུད་ཀུན་སྙིང་པོ་དཔལ་ལྡན་འདུས་པ་དང་༌༎
དབྱེར་མེད་རྒྱུད་ཆེན་འདི་ལྟ་བུ་དང་གཞན་༎
ཟབ་མོའི་རྒྱུད་དང་ཐེག་ཆེན་ཆོས་རྣམས་དང་༌༎
མཇལ་ནས་ཚུལ་བཞིན་སྒྲུབ་པ་བྱེད་པར་ཤོག་༎
། སངས་རྒྱས་ལ་ཕྱག་འཚལ་ལོ་༎
གནས་གཙང་སྟེང་གི་འོག་མིན་ཉམས་དགའ་བར་༎
ཀུན་བཟང་རྡོ་རྗེ་སེམས་དཔས་གསུངས་པའི་བཀའ་༎
རྒྱུད་རྒྱལ་གསང་སྙིང་རྒྱ་དཔེ་མ་རྙེད་པས་༎
བོད་ཀྱིས་བྱས་ཞེས་གངས་རིའི་ཁྲོད་འདིར་གྲགས་༎
བཅོམ་ལྡན་རལ་གྲི་རྒྱ་དཔེ་ལེགས་བཙལ་ནས་༎
གཞུང་འདི་འཛིན་པའི་སྔགས་འཆང་རྣམས་ལ་བསྟན་༎
པན་ཆེན་བི་ཤྭ་མི་ཏྲ་ལ་སོགས་པའི་༎
གཞུང་གི་སྒྲུབ་བྱེད་གསང་སྙིང་སྒྲུབ་པར་ལྟོས་༎
སྔོན་གྱི་ལོ་པན་མང་གཟིགས་བློ་གྲོས་ཅན་༎
རྒྱ་བོད་གཉིས་སུ་མཁས་ལ་ལེགས་སྦྱངས་པས་༎
དཔེ་འདི་མ་རྙེད་ཡིད་བཞིན་རིན་ཆེན་འདྲ་༎
རྒྱུད་འདིར་འཇུག་པའི་མུན་སེལ་ཉི་མ་ཡིན་༎
སངས་རྒྱས་གསང་བ་ཉི་༄༅༎
འོད་སེང་གེ་ཡིས་༎
ཕྱི་མའི་རྒྱུད་དང་མཐུན་པའི་འགྲེལ་པ་མཛད་༎
འདི་གཉིས་སྤངས་ནས་རང་གར་འཆད་པ་རྣམས་༎
ཤེས་རབ་འཆལ་པ་ནོར་བའི་འཕྲེང་བ་ཡིན་༎
རྣ་རིང་འཆོང་དྲུག་སྤྱད་གཞུང་མ་མཐོང་བས་༎
འཆོང་དྲུག་གཞུང་མཚམས་ཤེས་པ་མེད་ཅེས་གྲགས་༎
འཆོང་དྲུག་ཤེས་པར་འདོད་པའི་བློ་གསལ་རྣམས་༎
གཟུར་གནས་བློ་ཡིས་ཁོ་བོའི་དྲུང་དུ་བྱོན་༎
བཅོམ་ལྡན་རལ་གྲིས་བཀོད་།
ཆོས་ཀྱི་རྒྱལ་པོ་བཅོམ་ལྡན་རལ་གྲིའི་ཕྱག་དཔེ
ལ་གཏུགས་ཤིང་བྲིས་སོ་༎ ༎ མངྒ་ལམ་༎
༈་གསང་སྙིང་རྒྱ་དཔེའི་འགྱུར་བྱང་བཞུགས་སོ་༎
ན་མོ་གུུ་ར་ཝེ་༎
ཕུན་སུམ་ཚོགས་དཔལ་ཐུགས་ཀྱི་གསང་བའི་མཛོད་༎
ཐེག་པའི་བཅུད་འདུས་མན་ངག་སྙིང་པོའི་དབྱིངས་༎
མ་ནོར་གསལ་བྱེད་གཞན་མིན་དེ་ཁོ་ན་༎
རང་ཉིད་ངོ་བོས་ངེས་པའི་དོན་ལ་འདུད་༎
རྡོ་རྗེ་སེམས་དཔའ་སྒྱུ་འཕྲུལ་དྲ་བ་རྩ་བའི
རྒྱུད་དཔལ་གསང་བའི་སྙིང་པོ་དེ་ཁོ་ན་ཉིད
ངེས་པ་འདི་ལ་།
ཨོ་རྒྱན་གྱི་མཁན་པོ་པདྨ་སམ་བྷ་ཝ་དང་༌།
ཅོག་རོ་ཀླུའི་རྒྱལ་མཚན་གྱི་འགྱུར་དང་༌།
པནྡི་ཏ་བི་ཤྭ་མི་ཏྲ་དང་༌།
ལོཙྪ་བ་པ་གོར་བཻ་རོ་ཙ་ནའི་འགྱུར་དང་༌།
པནྡི་ཏ་བི་མ་ལ་མི་ཏྲ་དང་༌།
ལོ་ཙྪ་བ་རྨ་རིན་ཆེན་མཆོག་གི་འགྱུར་ཡོད་ཅེས་གྲགས་ནའང་༌།
དེང་སང་གི་དཔེ་རྣམས་ཀྱི་མཇུག་ན་ལོ་པན
འདི་དང་འདིས་བསྒྱུར་ཅེས་པའི་མཚན་བཀོད་པ་ནི
མི་འདུག་མོད་། དེས་ནའང་རྒྱུད་ཀྱི་ཚིག་དོན
ལེགས་པར་ཁོང་དུ་ཆུད་ཅིང་མཁས་གྲུབ་བརྙེས་པའི
ལོ་པན་ཆེས་ཆེ་བ་ཞིག་གིས་བསྒྱུར་བར་ཁོ
མི་འདུག་མོད་། རྟོགས་སོ་༎ འདིར་རྒྱ་གར་གྱི་དཔེ་རྙེད་པའི་ཚུལ་ནི་།
མཁས་པའི་དབང་ཕྱུག་དམ་པ་བཅོམ་ལྡན་རལ་གྲིས་།
ཉི་འོད་སེང་གེའི་རྒྱ་ཆེར་འགྲེལ་དང་༌།
བི་ཤྭ་མི་ཏྲའི་འགྲེལ་ཆེན་དང་༌།
སངས་རྒྱས་གསང་བའི་རྣམ་དབྱེ་འགྲེལ་དང་༌།
པདྨའི་རྣམ་བཤད་འགྲེལ་དང་༌།
སྒེག་པ་རྡོ་རྗེའི་འགྲེལ་པ་པར་ཁབས་དང་༌།
བི་མ་ལའི་འགྲེལ་ཆུང་པི་ན་ཏ་ར་ཏ་དང་༌།
ཏིཤྟ་མ་ཏིའི་བེར་ཀ་འགྲེལ་དང་༌།
གཞན་ཡང་རོང་ཟོམ་ཆོས་ཀྱི་བཟང་པོའི་དཀོན་ཅོག་འགྲེལ་རྣམས་གཟིགས་པ་དང་༌།
ཁྱད་པར་དཔལ་གསང་བ་འདུས་པའི་འགྲེལ་པ་པནྡི་ཏ་བི་ཤྭ་མི་ཏྲས་མཛད་པར་།
རྒྱུད་འདིའི་ཁུངས་མང་དུ་དྲངས་པ་གཟིགས་པས་།
རྩད་གཅོད་པས་རྐྱེན་བྱས་ནས་ཀུན་ལ་ཡང་ཡང་དུ་གླེངས་པས་།
ནམ་ཞིག་བོད་ཡུལ་དབུས་ཀྱི་ས་ཆ་བཟང་དང་ཉེ་བ་ན་།
མི་མགར་བ་སེང་གེ་འོད་ཀྱི་སློབ་བརྒྱུད་སྔགས
པའི་དགེ་བའི་བཤེས་གཉེན་རྟ་སྟོན་པ་ཞེས་གྲགས
པ་ཞིག་ན་རེ་།
གསང་བ་སྙིང་པོའི་རྒྱ་དཔེ་བསམ་ཡས་ན་བདག
གི་ཞང་པོ་སྔགས་པ་ཞིག་ལ་འདུག་ཅེས་གླེངས
པ་ལ་། དེའི་རྒྱུ་མཚན་དྲིས་པས་།
རྩེ་ལྔར་འགྲོ་ཟེར་བའི་ཨ་ཙ་ར་བོད་སྐད
ཀྱང་ཆ་ཙམ་ཤེས་པ་འགའ་ཞིག་ལྷ་ས་ནས
བྱུང་གདའ་སྟེ་། བསམ་ཡས་སུ་རེ་ཞིག་བསྡད
ནས་དབུ་རྩེའི་རྒྱ་དཔེ་རྣམས་ལ་བལྟ་ཞིང་འདུག
བྱུང་གདའ་སྟེ་། པས་། བདག་གི་ཞང་པོས་ཅི་འདུག་ཅེས་དྲིས་པས་།
པའོ་༎། ། དེ་ནས་དེ་བཞིན་གཤེགས་པ་དགྱེས
༄༅༎ རྒྱ་གར་སྐད་དུ་།
གུ་ཧྱ་གརྒྷ་།
བོད་ཀྱི་སྐད་དུ་གསང་བ་སྙིང་པོ་ཞེས་བྱ་བར་འགྲོའམ་ཟེར་བས་།
གསང་བ་སྙིང་པོའི་རྒྱ་དཔེ་ཡིན་ངེས་སྙམ་ནས་ཡི་དམ་དུ་བཟུང་བདོག་ཅེས་ཞུས་པས་།
དེ་མ་ཐག་པར་ལོང་ཞིག་པར་བསྒོས་ཤིང་༌།
དེས་ཀྱང་རིངས་པའི་ཚུལ་གྱིས་བླངས་ཏེ་ཕུལ་པས་གཟིགས་ཏེ་མཉེས་ཤིང་༌།
རྒྱ་དཔེ་ཏ་ལའི་ལོ་མ་ལ་ཡི་གེ་ཝ
རྟུུ་ལ་ཤིན་ཏུ་ལེགས་པར་བྲིས་པ་སྔོན་རྒྱལ
པོ་སྔ་དར་གྱི་དུས་སུ་བྱོན་པས་།
རྙིངས་པས་ཡིག་འབྲུ་ལ་ལ་ཟུབས་ཤིང་༌།
ལེའུ་དགུ་པའི་སྟོད་ནས་ཏ་ལའི་བྱང་བུ་གཅིག་ཆད་པ་།
མཇུག་ལེའུ་ཉི་ཤུ་པ་རྫོགས་སུ་ཉེ་བ་ནས་ཀྱང་མ་ཚང་བ་ཞིག་འདུག་པས་།
ཆེས་ཆེར་མཉེས་པ་ཆེན་པོ་ཐོབ་སྟེ་།
སླར་ཡང་རྒྱ་དཔེ་ཡར་འབྲོག་པ་ཤ་གང་ལོཙྪ་བ་ཤེས་རབ་བཟང་པོ་ཞེས་གྲགས་པ་།
སྔར་གྱི་སྦྱངས་པའི་ས་བོན་སད་པ་།
ཚེ་འདིར་ལོཙྪའི་ཚུལ་འབད་པ་ཆུང་ངུས་ཤེས་པ
ཞིག་བྱུང་བ་དེ་ལ་སྔོན་གྱི་རྒྱ་དཔེ་འདི
འདུག་པས་འབྲུ་ལེན་གྱི་ས་ལ་བསྐུར་ཞེས་བསྒོས
ཤིང་༌། དེས་ཀྱང་ཇི་ལྟར་གསུངས་པ་བཞིན་བྲིས་།
འགྱུར་མཆན་ཅི་རིགས་ཀྱང་བཏབ་།
ཕྱི་མོའི་གནས་ལ་མི་གསལ་བ་རྣམས་བུ་དཔེར་ཡང་དེ་ལྟར་བཏབ་།
བརྡ་སྤྲད་ཅིང་གྲུབ་པ་དང་༌།
ན་མཧ་ཤྲི་གུུ་ར་ཝེ་རཏྣ་ཏྲ་ཡ་ཡ་།
བསིལ་ལྡན་འདི་ན་སྡེ་སྣོད་འཛིན་རྣམས་ཀྱི་༎
ནང་ན་རྒྱུ་སྐར་རྒྱལ་པོ་གང་བ་ལྟར་༎
ཀུན་ནས་ཐལ་ལེ་རབ་ཏུ་གསལ་བ་ཡི་༎
མཁས་མཆོག་བཅོམ་ལྡན་རལ་གྲི་རྒྱལ་གྱུར་ཅིག་། སྤྱན་སྔར་ཞུ་བ་།
དཔལ་གསང་བ་སྙིང་པོའི་རྒྱ་དཔེ་འདྲ་ལེན་དུ་གྱིས་ལ་བྲིས་ལ་བསྐུར་གསུངས་པ་ལ་།
འབྲུ་ཐུག་བགྱིས་ནས་བྲིས་ཤིང་༌།
མཚམས་སྦྱོར་མ་བྱས་པ་དང་༌།
ཚིགས་བཅད་ལ་ཤད་མ་བྲིས་པ་རྣམས་རྒྱ་དཔེ
ན་ཇི་ལྟར་འདུག་པ་བཞིན་བྲིས་པ་ལགས་ཤིང
༌། སྔ་འགྱུར་དང་འབྲུ་ཐུག་བགྱིས་ན་ཟུབས་པ་རྣམས་གོའམ་སྙམ་པ་གདའ་སྟེ་མ་བགྱིས་།
དང་ཞུས་ཀྱང་དག་པར་བགྱིས་ལགས་ཤིང་༌།
སྒྲོ་སྐུར་བསལ་ཕྱིར་ཀུན་ལ་སྤེལ་བ་ཞུ་།
རྒྱུད་ཀུན་སྙིང་པོ་དཔལ་ལྡན་འདུས་པ་དང་༌།
དབྱེར་མེད་རྒྱུད་ཆེན་འདི་ལྟ་བུ་དང་གཞན་།
ཟབ་མོའི་ཆོས་དང་ཐེག་ཆེན་ཆོས་རྣམས་ལ་༎
མཇལ་ནས་བཀའ་བཞིན་སྒྲུབ་པ་བྱེད་པར་ཤོག་།
ཅེས་པའི་ཞུ་ཡིག་དང་རྒྱ་དཔེ་བཅོམ་ལྡན་པའི
ཕྱག་ཏུ་ཕུལ་ཞིང་༌།
བཅོམ་ལྡན་པས་གང་གི་ཚེ་སྔགས་པའི་དགེ་བའི
བཤེས་གཉེན་མང་པོ་ཤབ་ཇོ་མོ་ལྷ་ཁང་དུ
ཆེར་འདུས་པ་དེའི་ཚེ་།
རྒྱུད་འདིའི་རྒྱ་དཔེ་བསྐུར་ནས་།
འདི་རིགས་འཛིན་ཆེན་པོ་པདྨ་སམ་བྷ་ཝའི་ཕྱག་དཔེར་འདུག་ཅིང་༌།
རྒྱུད་རྣམ་དག་ཡིན་པའི་རྒྱུ་མཚན་དང་བཅས་ཏེ་བསྙད་པས་།
ཁོང་རྣམས་ན་རེ་བོད་ན་རྒྱུད་འདི་ལ་ད
༼༡༡༽༄༅༎ རྗེ་རོ་ལངས་མའི་ཚོགས་རྣམས་རང་རང་གི་ལག་ཆ་དང་༌།
ལྟ་རྒྱ་དཔེ་ཡོད་དམ་མེད་ཀྱང་རུང་གི་ཁོ
བོ་ཅག་རྣམས་ལ་ནི་སྔར་ནས་ཀྱང་སོམ་ཉི
མེད་ཟེར་རོ་༎ དེ་ནས་རིང་ཞིག་ལོན་པའི་ཚེ་།
བྱང་རི་པ་ཤེས་རབ་རྒྱ་མཚོས་རྒྱ་དཔེ་དེ་བཅོམ་ལྡན་པའི་ཕྱག་ནས་ཞུས་།
ཐར་བ་ལོཙྪ་བའི་དྲུང་དུ་ཕྱིན་ཏེ་།
སྔོན་གྱི་དམ་པ་༄༅༎
རྣམས་ཀྱིས་བསྒྱུར་བ་དང་༌།
རྒྱ་དཔེའི་ནང་ན་མང་ཉུང་ལ་སོགས་པའི་དྲེགས་ཡོད་པར་འདུག་པ་དང་༌།
འཆོང་དྲུག་གི་ཐེ་ཚོམ་བསལ་བའི་ཕྱིར་ཁྱེད་ཀྱིས
ཀྱང་བསྒྱུར་བར་ཞུ་ཞེས་བསྐུལ་བ་ལ་བརྟེན་ནས
། ཉི་འོད་སེང་གེའི་འགྲེལ་ཆེན་དང་༌།
སངས་རྒྱས་གསང་བའི་འགྲེལ་པ་དང་༌།
སྒེག་པ་རྡོ་རྗེའི་འགྲེལ་པ་དང་༌།
སྔ་འགྱུར་རྣམས་དཔང་པོར་བྱས་ནས་།
སྔ་འགྱུར་ན་མེད་ཅིང་རྒྱ་དཔེ་འདི་ན་ཡོད་པ་ཐམས་ཅད་བསྒྱུར་།
འདིར་བྱུང་འཐད་ཅིང་སྔ་འགྱུར་ན་ཡོད་པའི་ཚིག་ཅི་རིགས་རྣམས་སྔ་འགྱུར་བཞིན་བྲིས་།
སྔ་འགྱུར་སྔ་ཕྱི་ནས་རིང་པོ་ནས་བསྒྱུར་ཏེ་།
བསྒྱུར་བ་རྣམས་ཁོ་བོས་རྒྱ་དཔེ་ལྟར་བཀོད་དོ་༎
ཡང་ལེའུ་གསུམ་པ་ནས་།
བདག་དང་བདག་གི་གཞན་རྣམས་ནི་།
དྲུག་པ་ནས་།
ཀུན་འབྱུང་དཀྱིལ་འཁོར་ཆེན་པོར་སྤྱོད་༎
ཅེས་དང་༌།
བདུན་པ་ནས་།
དཔེར་ན་དེ་བཞིན་སྦྲིད་སངས་བཞིན་༎
ཞེས་དང་༌།
དགུ་པ་ནས་།
སོ་སོ་ཐིག་ལེ་དེ་ཉིད་ལ་༎
ཞེས་དང་༌།
བཅུ་བདུན་པ་ནས་།
འབར་བའི་ཁྲོ་བོ་མང་པོ་འཁྲུག་ཅེས་དང་༌།
མཐའ་མ་ནས་།
དེ་བཞིན་གཤེགས་ཐམས་ཅད་དབྱེར་མེད་པར་དགྱེས་ནས་ཞེས་དང་༌།
ཡང་འཕགས་པ་རྟོག་པའི་རྒྱལ་པོ་ཞེས་པ་ནས་།
འབྲས་བུའི་མཆོག་གི་བར་རྒྱ་དཔེ་འདི་ན་མི་སྣང་ལ་།
ལེའུ་དགུ་པའི་འགོ་ནས་དེ་ནས་སློབ་མ་གཞུག་པར་བྱ་༎
ཞེས་པའི་རྒྱ་དཔེ་བྱང་བུ་གཅིག་ཆད་པའང་འགྱུར་རྙིང་ལས་བས་བས་པ་ཡིན་ནོ་༎
ཡང་རྒྱ་དཔེ་འདིའི་ལེའུ་བཞི་པར་།
རྒྱ་གར་གྱི་ཡི་གེ་ལྔ་བཅུ་དང་༌།
དེ་དག་གི་དོན་བཤད་ཀྱང་ཚང་བར་བྱུང་བ་དང་༌།
བཅོ་ལྔ་པར་མཇུག་བསྡུ་པའི་ཚིགས་སུ་བཅད་པ་ལྔ་བྱུང་བ་དང་༌།
འཆོང་དྲུག་ཀྱང་རྒྱ་དཔེ་འདི་ནས་ཚང་བར་བྱུང་ཞིང་༌།
རྒྱ་འགྲེལ་ཉི་འོད་ལ་སོགས་པར་མ་བྱུང་བས་།
རྒྱ་དཔེ་ལ་ཡང་རྒྱས་བསྡུས་གཉིས་སུ་ཡོད་པར་གསལ་ཞིང་༌།
བོད་དུ་དཔེ་མཁྱུད་བྱས་ཞེས་པ་མི་བདེན་ཅིང་༌།
གཞུང་རྒྱས་བསྡུས་བསྟན་པ་ཡིན་ནོ་༎
དེ་བས་ན་གཟུ་ལུམས་དང་༌།
རལ་ཆོད་དང་༌།
མུན་སྤྲུལ་ལ་སོགས་པ་འཁོར་བའི་རྒྱུ་རྣམས་སྤངས
ནས་བསམ་པ་རྣམ་པར་དག་པས་བསྒྱུར་བ་ཡིན
ཏེ་། དེ་བས་མཐོ་བ་ལ་ཕྲག་དོག་དང་༌།
མཉམ་པ་ལ་འགྲན་སེམས་དང་༌།
དམན་པ་ལ་བརྙས་པ་ལ་སོགས་པའི་བློ་སྤངས་ཏེ་།
ཁོ་བོས་འགྱུར་འདི་ལ་བལྟས་ན་ཚིག་དོན་གྱི
ཆ་འགའ་ཞིག་ལ་ཕན་པར་འགྱུར་སྲིད་པས་བློ
གསལ་ཞིང་གཟུ་བོར་གནས་པ་རྣམས་ཀྱིས་འདྲི་བ
དང་༌། འཆང་བ་དང་༌༎
བཀླག་པ་དང་༌།
སྟོན་པ་དང་༌།
ཀུན་ཆུབ་པར་མཛད་པ་ཞུ་།
དཔལ་གསང་བ་སྙིང་པོའི་དེ་ཁོ་ན་ཉིད་ངེས་པའི་རྒྱུད་ཀྱི་རྒྱལ་པོ་ཆེན་པོ་འདི་།
བྱང་རི་པ་དགེ་བའི་བཤེས་གཉེན་ཤེས་རབ་རྒྱ་མཚོས་བསྐུལ་བའི་ངོར་།
མང་དུ་ཐོས་པའི་ལོཙྪ་བ་གནས་བརྟན་ཉི་མ
རྒྱལ་མཚན་དཔལ་བཟང་པོས་ཐར་པའི་གླིང་དུ་བསྒྱུར
ཏེ་ལེགས་པར་གཏན་ལ་ཕབ་པའོ་༎།
། གསང་བའི་སྙིང་པོ་དེ་ཁོ་ན་ཉིད་རྣམ་པར་ངེས་པའི་རྒྱུད་༄༅༎
ཆེན་པོ་།
ཆེན་པོའི་ཆེན་པོ་ཀུན་ཏུ་བཟང་པོའི་གསུང་མཆོག་ཟབ་མོ་འདི་༎
འདི་ཉིད་སྟོན་པ་དགྱེས་པས་ཆེད་དུ་བརྗོད་ཅིང་བརྗོད་པས་གསུངས་༎
གསུང་བཞིན་གསུང་རབ་ཀུན་གྱི་མཆོག་གྱུར་འདི་ནི་འོག་མིན་དུ་༎
དང་པོ་བསྟན་ནས་སླར་ཡང་གསང་འཛིན་གསང་བའི་བདག་པོའི་མཐུས་༎
ཨིནྡྲ་བྷུ་ཏི་ཀུ་ཀུ་ར་ཛ་འབྱོར་པའི་དབང་པོ་མགོ་མས་༎
ཕོ་བྲང་དམ་པ་ཨོ་དྱན་གནས་སུ་ཆོས་འདིའི་དབུ་བརྙེས་ཤིང་༌༎
ཀུ་ཀུ་ར་ཛས་ཏན་ཏྲ་བཅོ་བརྒྱད་ལེགས་པར་བཀྲོལ་ནས་ནི་༎
སླར་ཡང་གངས་རིའི་ཁྲོད་འདིར་ལྷ་སྲས་ཁྲི་སྲོང་ལྡེའུ་བཙན་དུས་༎
པདྨ་དྲི་མེད་བཤེས་གཉེན་ལ་སོགས་དར་བར་མཛད་༎
དེ་ནས་རིང་ཞིག་ལོན་པའི་དུས་ན་རྒྱ་དཔེ་འདི་།
མང་ཐོས་བཅོམ་ལྡན་རལ་གྲིས་བརྩོན་པ་ཆེན་པོས་རྙེད་༎
དེ་ཡི་ཕྱག་དཔེ་ཤེས་རབ་རྒྱ་མཚོས་གུས་པས་ཞུས་ནས་ནི་༎
བསྒྱུར་ཅེས་བསྐུལ་ནས་ཁོ་བོས་ཚུལ་འདི་ལེགས་པར་བསྒྱུར་༎
དེ་ལས་བྱུང་བའི་དགེ་བས་སངས་རྒྱས་དགེ་བའི་ཆོས་༎
ས་མཆོག་རིགས་འཛིན་དབང་པོ་སྟེར་བའི་ལམ་གཅིག་པུ་༎
ཞི་ཁྲོ་རབ་འབྱམས་འཕྲིན་ལས་རྣམ་བཞི་འབྱུང་བའི་གནས་༎
ཡ་མཚན་ཆོ་འཕྲུལ་སྣ་ཚོགས་འབྱུང་བའི་གསང་སྔགས་དཔལ་༎
དཔལ་འདི་ཡི་ནི་དོན་རྟོགས་དཔལ་མཆོག་ཀུན་དུ་བཟང་པོ་ཡི་༎
ས་ལ་འཛེགས་ནས་ས་མཆོག་དབང་པོའི་གནས་ཐོབ་ནས་༎
ས་འོག་ས་སྟེང་ས་བླའི་འགྲོ་བ་ཐམས་ཅད་ལ་༎
ས་བཞིན་སྐྱོ་བ་མེད་པས་ཡང་ཡང་སྨིན་བྱེད་ཤོག་༎
། ཡང་འདིར་སྨྲས་པ་།
གསང་སྔགས་སྔ་འགྱུར་སྒྱུ་འཕྲུལ་དྲྭ་བ་ཡི་༎
རྒྱུད་རྒྱལ་དཔལ་ལྡན་གསང་བ་སྙིང་པོ་འདི་༎
འཛིན་པའི་སྔགས་འཆང་རྣམས་ལ་བཀའ་ཉིད་དུ་༎
རྩོད་པ་མེད་མོད་འོན་ཀྱང་སྔ་དུས་སུ་༎
སྐད་གཉིས་སྨྲ་བ་ལྷས་བཙས་ལ་སོགས་པས་།
ཟུར་པའི་སར་ཆོས་སློབ་བཅུ་བྱོན་པས་གཡོག་བཅོལ་བའི་སྙིང་ནང་ཡིན་པར་གྲགས་༎
སྐྱོན་བཞི་ཡོད་ཅེས་རྒྱ་དཔེ་མ་མཐོང་ཕྱིར་༎
བོད་ཀྱིས་བྱས་ཞེས་གངས་ཅན་འདིར་བསྒྲགས་པས་༎
མཁས་རློམ་འགའ་ཡང་ཐེ་ཚོམ་གནས་སུ་གྱུར་༎
དུས་ཕྱིས་གངས་རིའི་ཁྲོད་འདྲིར་མཁས་པའི་མཆོག་། ཟབ་དང་རྒྱ་ཆེའི་གསུང་རབ་རྣམ་འབྱེད་ཅིང་༌༎
བསྟན་པའི་ཁུར་འཛིན་མཁས་པའི་འདུན་ས་ན་༎
རྒྱལ་མཚན་ལྟར་མཐོ་དཔལ་ལྡན་རལ་གྲི་ཡིས་༎
རྒྱ་དཔེ་ལེགས་རྙེད་རྩོད་བྲལ་ཉི་ཟླ་ལྟར་༎
ཀུན་ལ་གསལ་མཛད་གཙུག་གི་རྒྱན་དུ་མཆོད་༎
མ་ངེས་བསྐྱར་ནས་སྐྱོན་བཞིའི་གེགས་སེལ་པ་༎
དཔལ་ལྡན་གསང་བའི་སྙིང་པོ་སྒྲུབ་པའང་མཛད་༎
དེ་ཕྱྀར་འདི་ན་རྟོག་གེ་སྨྲ་བ་རྣམས་༎
དོན་ལ་སྤྱོད་པའི་བློ་གྲོས་རིང་བྱས་ནས་༎
གསང་སྙིང་བོད་ཀྱིས་བྱས་ཞེས་བསྒྲགས་པ་རྣམས་༎
ཆུ་རླབས་བཞིན་དུ་ངལ་བ་དོན་མེད་གྱུར་༎
དེ་རྗེས་སྐད་གཉིས་སྨྲ་བ་མཁྱེན་པའི་དཔལ་༎
བློ་གྲོས་ཉི་མ་གནས་ལྔའི་འོད་ཟེར་ཅན་༎
བརྟུལ་ཞུགས་རྒྱལ་མཚན་འཛིན་པ་ནོར་བུས་༄༅༎
སྤུད་༎
འདོད་དགུ་དཔལ་འབྱུང་བཟང་པོའི་མཐུ་ཅན་ལ་༎
གཞུང་འདི་འཛིན་པ་བཤེས་གཉེན་མ་ཐོགས་པ་༎
ཤཀྱའྀ་དགེ་བསྙེན་པྲ་ཛྙ་ས་ག་རས་༎
ལྷག་བསམ་དག་པས་རབ་བསྐུལ་གསོལ་བཏབ་ནས་༎
རྒྱུད་ཀུན་སྙིང་པོ་འདི་ཉིད་བསྒྱུར་པ་ཡིན་༎
འདི་ཡི་ཆེད་དུ་བྱ་བ་འགྱུར་རྙིང་ལ་༎
སྔོན་གྱི་འགྱུར་མཛད་མཁས་གྲུབ་བརྙེས་པའོ་༎
གཞན་ཕན་བྱམས་བརྩེའི་ཐུགས་ལྡན་དེ་དག་གིས་༎
དོན་འགྱུར་གཙོར་མཛད་རྒྱ་དཔེ་འདི་ཉིད་དང་༌༎
མཐུན་དང་མི་མཐུན་བོད་སྐད་དག་མི་དག་། ལ་ལ་སྐད་རྙིང་གིས་བསྒྲིབས་གོ་བ་དཀའ་༎
དཔེ་འདིར་སྔར་མེད་ཚིག་དགའ་ཡོད་སྐྱོང་ཞིང་༌༎
འཆོང་དྲུག་ལ་སོགས་ཇི་ལྟར་ངེས་དཀའ་ཕྱིར་༎
སྒྲ་བསྒྱུར་གཙོ་བྱས་གཞུང་འདི་བསྒྱུར་མོད་ཀྱི་༎
འོན་ཀྱང་སྔ་འགྱུར་གཞུང་ན་མི་བཞུགས་པའི་༎
ཚིག་འགའ་འགྱུར་འདིའི་རྒྱ་དཔེ་འདི་ལ་མཐོང་༌༎
དེ་ཕྱིར་རྒྱ་དཔེ་རྒྱས་བསྡུས་ཤེས་པར་གྱིས་༎
འདི་འདྲའི་ཚུལ་ལ་མཚར་དུ་འཛིན་པར་ངེས་༎
རྟོག་དཔྱོད་མི་ལྡན་ཁ་ཅིག་འདི་སྐད་དུ་༎
འདི་ལ་སྔོན་ཆད་སྒྲོ་སྐུར་བྱུང་བས་ན་༎
ད་ལྟ་རྒྱ་དཔེ་ཡོད་དམ་མེད་ཀྱང་རུང་༌༎
སྙིགས་དུས་སྐྱེ་བོ་སོམ་ཉི་སེལ་དཀའ་བས་༎
གསར་འགྱུར་འབད་པའང་ངལ་བ་དོན་མེད་དེ་༎
འདི་ལ་འཆད་ཉན་སྐྱོང་བའང་མི་འབྱུང་ལ་༎
གཞན་ཡང་སྔ་འགྱུར་གཞུང་གི་ཚིག་འདི་ལ་༎
འདི་ལྟར་བསྒྱུར་ཅེས་ག་ཤ་བྱེད་པའང་སྲིད་༎
དེ་དག་ཕལ་ཆེར་གང་ཟག་རྗེས་འབྲང་ཞིང་༌༎
ཐོས་པའི་ནོར་བྲལ་ཆགས་སྡང་ཆེར་མ་ཡིས་༎
བློ་མིག་ལྐུགས་པས་ངེས་དོན་ཤེས་བྱའི་གསུང་༌༎
ཇི་བཞིན་ལྟ་བར་མི་ནུས་ཁོ་ནར་ཟད་༎
དེའི་ཕྱིར་བློ་གསལ་རྣམས་ཀྱིས་རྒྱུད་འདིའི་འགྱུར་༎
གསར་རྙིང་སྡེབས་ལ་གཟུར་གནས་བློ་ཡིས་སྤྱོད་༎
བསྟན་པའི་ཉི་མ་ཕན་བདེའི་འོད་ཟེར་ཅན་༎
ཤར་རིའི་རྩེ་ནས་ནུབ་རིའི་ས་འཛིན་རྩེར་༎
ཉེ་བའི་དུས་འདིར་འདི་འདྲའི་རྒྱུད་ཟབ་མོ་༎
འཆད་ཉན་བསྒོམ་པར་བརྩོན་པ་དེ་དག་གི་། བསོད་ནམས་ཚད་ཀྱིས་གཟུང་བར་མི་ནུས་པས་༎
ཚིག་དོན་མཁས་པས་གཞན་ལའང་བསྙད་པར་བྱའོ་༎
དེ་ལྟར་རྣམ་དག་གསལ་བས་རབ་སྙམ་དགེ་བའི་ཤེས་བྱ་ཀུན་༎
ཀུན་ནས་གཟིགས་པའི་སྤྱན་ཡངས་རྒྱལ་བའི་སྤྱི་གཟུགས
རིགས་རྣམས་ཀུན་གྱི་བདག་། བདག་གཞན་འགྲོ་བས
མྱུར་ཐོབ་བདེ་གཤེགས་ཀུན་གྱི་ཐུགས་རྗེའི་བཅུད་༎
གསང་བཅུད་མ་ནོར་ངེས་པའི་བཀའ་འདི་རབ་སྟོན
ཞི་བའང་བསྐུལ་བར་ཤོག་། ཀུན་ཀྱང་ལམ་འདིས
གྲོལ་གྱུར་ཅིག་། ཐར་པ་ལོཙ་བའི་འགྱུར་བྱང
ངོ་༌༎ ༎ རང་སེམས་དག་པའི་འོག་མིན་ཞིང
ཁམས་སུ་༎ རང་རིག་དཔལ་ལྡན་ཁྱབ་བདག་རྡོ་རྗེ་སེམས་༎
ཡེ་ཤེས་ལྔ་མདངས་ཤེལ་ལ་འཇའ་ཚོན་བཞིན་༎
མ་འདྲེས་གསལ་བར་འཆར་བའི་དཀྱིལ་འཁོར་ཆེར་།
༡་། སྟོན་པའི་དགོངས་པས་ཡོངས་བསྟན་རྒྱུད་ཀྱི
རྒྱལ་༎ རིགས་འཛིན་བརྡ་ལས་འོངས་ཏེ་རྒྱལ་པོ་ཛའི་།
ཁང་སྟེང་གླེངས་བམ་ཆར་༄༅༎
འབབས་སྙན་ཁུང་ལས་༎
རིམ་བྱོན་འཕགས་བོད་ལས་ལྡན་རྣམས་ཀྱི་རྙེད་།
༢་། རྒྱལ་དབང་པདྨས་སྒྲ་ལས་རབ་བསྒྱུར་ཅིང
༌༎ དྲི་མེད་བཤེས་གཉེན་ལ་བརྟེན་གཉགས་དང་རྨས་༎
ཞུས་ཆེན་ལེགས་མཛད་སྒྱུ་འཕྲུལ་རྩ་བའི་རྒྱུད་༎
ངེས་གསང་ཐེག་པ་རིམ་བདུན་ཡང་རྩེར་སོན་།
༣་། དཀར་ཆགས་འཕང་ཐང་མ་དང་ལྡན་དཀར
དུ་༎ གསང་སྔགས་ནང་གི་རྒྱུད་རྣམས་ཆེས་གཉེན་པས་༎
འགོད་པར་མ་ལུས་ཞེས་པ་སྔ་འགྱུར་གྱི་༎
རྒྱུད་ལས་ངོས་འཛིན་གཞན་པ་བྱ་རྒྱུས་དབུལ་།
༤་། ཐམས་ཅད་མཁྱེན་པ་བུ་སྟོན་རིན་པོ
ཆེས་༎ ལ་ལར་ཞུས་དག་མཛད་བཞེད་རེ་ཞིག་པར་༎
བཏང་སྙོམས་བཞག་ལས་གཉིས་མེད་རྣམ་རྒྱལ་ཞེས་༎
བརྫུས་མའི་རྒྱུད་བཞིན་ཀུན་མཁྱེན་བུའི་འགྱུར་གསར་ཀྱི
གཉིས་མེད་རྣམ་རྒྱལ་མ་ཚང་བ་དེ་བསྒྱུར་བའི
རྒྱུ་མཚན་གཉིས་མེད་རྣམ་རྒྱལ་བརྫུས་མ་འདི་རྒྱུད
མིན་པ་ཤེས་པའི་དགོས་པ་ཡོད་ཚུལ་གསུངས་པས
སོ་༎ ངེས་པར་དབྱུང་བ་མིན་། ༥་། ས་ལོ་ཉིན་མོར་བྱེད་པས་གངས་ལྗོངས་ཀྱི་༎
ཆོས་ལོག་མུན་པ་མཐར་སྐྲོད་སྡོམ་གསུམ་དུ་༎
གསང་ཆེན་རྙིང་མའི་ཆོས་རྣམས་བཏང་སྙོམས་ལས་༎
ཕྱག་རྒྱ་བ་བཞིན་འབད་པས་བཀག་པ་མེད་།
༦་། མཁས་པའི་རྩེར་སོན་རིག་རལ་ཐར་ལོ
སོགས་༎ ཆོས་ཀྱི་སྤྱན་ལྡན་གཟུར་གནས་མཁས་མང་པོས་༎
རྒྱ་དཔེ་རྙེད་ནས་ཆེར་བསྔགས་འགྱུར་བཅོས་རྣམས་༎
བསྟན་ལ་གཅེས་འཛིན་ཐུགས་ཀྱིས་འབད་པས་མཛད་།
༧་། གཡག་ཞར་རྩྭ་ལྟར་ཕྱོགས་རེར་མ་གྱུར
པའི་༎ ཐུབ་བསྟན་ཡོངས་རྫོགས་ཡིད་བཟང་རྩེར་བ་ཡིས་༎
སྒྲོལ་ཆེན་དྲིན་ལས་ཁོ་བོས་ཆོས་སྤོང་གི་།
སྒྲུབ་པས་མ་སྦགས་ཞེས་གསུང་དགྱེས་རྩེ་སོན་།
༨་། རྡོ་རྗེ་འཆང་དབང་དཔལ་འབྱོར་ལྷུན་གྲུབ
ཀྱིས་༎ རྒྱུད་འདིའི་བཤད་བཀའ་ཡབ་ལ་ཉེར་གསན་ནས་༎
རྒྱ་ཆེར་སྤེལ་མཛད་ཐེག་པ་མཆོག་གི་བསྟན་༎
མི་ནུབ་རིང་པོར་གནས་པའི་སྲཽག་ཤིང་གྱུར་།
༩་། ཡིད་སྲུབས་མདའ་ཡིས་སྙིང་ག་ཕུག་མིན
པ་༎ བཟང་པོའི་བག་ཆགས་སད་པའི་བློ་ལྡན་ལ་༎
ཕན་ཕྱིར་པར་གྱི་ཆོས་སྦྱིན་འདི་སྤེལ་བའི་༎
སྲུང་མ་ལེགས་ལྡན་ཚོགས་ཀྱི་བདག་པོས་མཛོད་།
༡༠་། ཕྱོགས་བཅུ་དུས་བཞིའི་སངས་རྒྱས་ཀུན་འབྱུང
གནས་༎ ཚོགས་བསགས་སྒྲིབ་སྦྱངས་བྱས་མིན་གདོད་མ་ནས་༎
ལུས་ཅན་ཡོངས་ལ་ལྷུན་གྲུབ་ཀུན་ཏུ་བཟང་༌༎
རང་ཞལ་རང་ངོ་འཕྲོད་པར་བདག་བྱིན་རློབས་།
༡༡་ཞེས་ཐེག་པ་མཆོག་གི་བསྟན་པའི་བཙས་སུ
སྒྱུ་འཕྲུལ་རྩ་རྒྱུད་དགའ་ལྡན་ཕུན་ཚོགས་གླིང་དུ
པར་དུ་བརྐོས་པའི་ཚེ་།
ཟ་ཧོར་གྱི་བནྡེས་སྦྱར་བའི་ཡི་གེ་པ་ནི་ཆང་ཁྱིམ་པ་ངག་དབང་མཁྱེན་བརྩེའོ་༎།
། དེ་ལྟར་རྡོ་རྗེ་འཆང་བ་བོད་ཁ་བའི
བྱིན་རླབས་སྙིང་ལ་ཞུགས་ཤིང་ཁྱབ་བདག་ཟུར་ཆེན
དང་ཁྲ་ཚངས་པ་རྣམ་གཉིས་ཀྱིས་སྨིན་གྲོལ་གྱི
རིམ་པ་སྩལ་བས་ཆོས་སྤོང་གི་སྒྲིབ་པས་སྤགས
པར་མ་གྱུར་པའི་བཀའ་དྲིན་བྱང་ཆུབ་སྙིང་པོའི
༄༅༎ མཐའ་ཅན་དུ་གཞལ་བར་མ་ནུས་པ་ནི
ཀུན་བཟང་གདོད་མའི་ཡེ་ཤེས་མངོན་དུ་གྱུར་ནས
ཀྱང་མཇལ་བར་སྤྲོ་བ་ཡིན་ནོ་༎
རྒྱུད་ཀྱི་རྒྱལ་པོ་འདྀའི་པར་སྔ་སོར་བསྐྲུན་པར
ཡིག་ནོར་སོགས་ཀྱི་མ་དག་པ་འགའ་ཞིག་བྱུང
བ་སྔགས་རྣམས་རྒྱ་དཔེ་ལ་བརྟེན་ནས་ཁྲུས་ཁང
ལོ་ཙ་བ་བསོད་ནམས་རྒྱ་མཚོའི་སྡེས་ཞུས་དག
ནན་ཏན་མཛད་པའི་དཔེ་ཁུངས་བཙུན་དང་༌།
བོད་སྐད་ལ་རྒྱ་འགྲེལ་པར་བཀབ་།
བོད་འགྲེལ་གཡུང་ཏིཀ་གཉིས་ལ་ལེགས་པར་གཏུགས་ནས་།
རྡོ་རྗེ་བྲག་སྤྲུལ་པའི་སྐུ་མཆོག་། འདར་པ་ལོ་ཙ་བ་ངག་དབང་ཕུན་ཚོགས་ལྷུན་གྲུབ་།
རྣམ་གླིང་པན་ཆེན་དཀོན་མཆོག་ཆོས་གྲགས་གསུམ་གྱིས
ཞུས་དག་བགྱིས་སྐབས་དོགས་གནས་རྣམས་འདི་གར་མིག

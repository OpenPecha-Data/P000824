རྒྱ་གར་སྐད་དུ་།
ཛྙ་ན་ཛྭ་ལ་ཨེ་དྷརྨ་དྷ་ཏུ་༎
བོད་སྐད་དུ་༎
ཡེ་ཤེས་འབར་བ་ཆོས་ཀྱི་དབྱིངས་༎
དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ་༎
སྐྱེ་མེད་སྤྲོས་དང་བྲལ་བའི་སྐབས་༎
གདོད་ནས་གཉིས་མེད་སྙིང་པོ་ཨ་༎
བླང་དོར་རྟོག་པ་ཀུན་དང་བྲལ་༎
སྐྱེ་མེད་དོན་དམ་ཆོས་ཉིད་ཀློང་༌༎
སྤྱོད་པའི་དམ་པ་ཁོ་ནའོ་༎
འགྲོ་འཆག་ཉལ་དང་འདུག་པ་རྣམས་༎
ཅི་སྤྱོད་དོན་ལས་མ་༄༅༎
གཡོས་ཤིང་༌༎
དོན་དམ་བདེ་བའི་རྩིས་ཟིན་ན་༎
སྤྱོད་པ་ཞེས་ནི་དེ་ལ་བྱ་༎
ཕྱི་ནང་གསང་བ་ཁོ་ན་ཉིད་༎
ཕྱི་རྟོག་ནང་དུ་སྡུ་བ་དང་༌༎
ནང་རྟོག་གསང་བར་བསྟིམ་པ་སྟེ་༎
གསང་རྟོག་ཁོ་ན་ཉིད་དུ་གྲོལ་༎
སྒོ་གསུམ་ཡེ་ཤེས་རོལ་བའི་སྐབས་༎།
། ལུས་ངག་ཡིད་གསུམ་སྤྱོད་པ་ནི་༎
ལུས་ནི་འབྱུང་ལྔ་འདུས་པའི་ལུས་༎
སྐུ་ལྔ་ཡེ་ཤེས་རོལ་བ་ཡིས་༎
རྟོག་མེད་བརྟུལ་ཞུགས་ཆེན་པོར་སྤྱད་༎
ཉམ་ང་མེད་པའི་སེང་གེ་བཞིན་༎
འབར་བ་ཆེན་པོ་སྤྲུལ་བའི་སྐུ་༎
འགག་མེད་རོལ་བ་ཅིར་ཡང་སྣང་༌༎
སྣང་བ་རང་རིག་གཉིས་མེད་རྫོགས་༎
ངག་ནི་སྔགས་དང་སྒྲ་དབྱངས་བསྒྲགས་༎
འཇིག་རྟེན་འཆལ་ཚིག་སྣ་ཚོགས་ཀྱང་༌༎
དཔེར་ན་བིན་དའི་སྐད་བཞིན་དུ་༎
འགག་མེད་གྲག་སྟོང་རྫོགས་པའི་སྐུ་༎
སེམས་ནི་ཡེ་ནས་རྣམ་པར་དག་། ཉོན་མོངས་ལྔ་ཡི་སྐྱོན་དང་བྲལ་༎
ཨེ་མ་རང་ལ་གནས་བཞིན་དུ་༎
སྤྱད་པས་ཐོབ་འདོད་ཨེ་མ་འཁྲུལ་༎
གཉིས་མེད་དོན་དམ་མཆོག་གི་སྐབས་༎།
། སྤྱོད་བྱེད་བྲལ་བའི་ཡེ་ཤེས་ལ་༎
སངས་རྒྱས་སེམས་ཅན་གཉིས་མེད་དེ་༎
ལམ་གྱིས་སྤྱད་དུ་ག་ལ་ཡོད་༎
ཅི་སྟེ་དགག་བསྒྲུབ་མེད་པ་ལ་༎
རྩ་ལ་སྤྲུགས་སྨོན་ཆགས་ཡུལ་ལས་འདས་༎
ཟབ་མོ་བདུད་རྩི་ཚིག་གསུམ་སྐབས་༎།
། དགེ་སྡིག་རྫོགས་པའི་ཆོས་ཆེན་པོ་༎
རྟོགས་ལྡན་འགའ་ཡི་སྤྱོད་ཡུལ་ཡིན་༎
བླུན་པོ་རྣམས་ནི་སྐྲག་པར་འགྱུར་༎
དཔེར་ན་དུག་གི་རང་བཞིན་ལ་༎
རྨ་བྱ་དག་ལ་རྒྱན་གྱིས་མཛེས་༎
གཞན་རྣམས་ལ་ནི་དུག་གིས་འཇིགས་༎
སངས་རྒྱས་དགོངས་པ་ཉིད་ཀྱི་སྐབས་༎།
། ཐམས་ཅད་རྫོགས་པའི་ཆོས་ཆེན་པོ་༎
སྐྱེ་འགག་མེད་པར་ལྷུན་གྱིས་གྲུབ་།
ཁྱབ་བརྡལ་མ་བཅོས་ཡེ་སངས་རྒྱས་༎
མཐའ་བྲལ་གཉིས་མེད་ཁོ་ནའོ་༎
དོན་འདི་ངེས་པར་རྟོགས་ན་ནི་༎
རྒྱལ་བ་ཉིད་དང་མཉམ་པ་ཡིན་༎
བྱ་བཙལ་ཐམས་ཅད་བྲལ་བའི་སྐབས་༎།
། སེམས་ཉིད་དོན་གྱི་ཡེ་ཤེས་ལ་༎
སྤྱད་པར་བྱ་བའི་གནས་དང་བྲལ་༎
བྱ་བྲལ་ངང་ལ་རྣམ་པར་རོལ་༎
མིང་ཙམ་སྤྱོད་ཅེས་དེ་ལ་བྱ་༎
རྟོགས་ལྡན་རྣལ་འབྱོར་མཆོག་གི་སྐབས་༎།
། འབར་བ་ཆེན་པོའི་སྤྱོད་པ་ནི་༎
ཅིར་སྣང་བྱང་ཆུབ་སེམས་སུ་སྤྱད་༎
སེམས་ཉིད་ཆོས་ཀྱི་སྐུར་རུ་སྤྱད་༎
སྐུ་ཉིད་སྤྱད་བྱ་སྤྱོད་བྱེད་བྲལ་༎
བྱ་བྲལ་ངང་ལ་རྣམ་པར་གནས་༎
སྐྱེ་མེད་དོན་གྱི་རྣལ་འབྱོར་རོ་༎
ཐུགས་རྗེ་རོལ་པ་གདམས་པའི་སྐབས་༎  ་༎ ཡེ་ཤེས་འབར་བ་རྣལ་མའི་ཆོས་༎
ཡང་དག་དོན་ལ་མི་སྤྱོད་པར་༎
ཚིག་ལ་ཞེན་གྱིན་གྲགས་ཕྱིར་སློབ་༎
ང་མཁས་སྨྲ་ཞིང་དོན་མ་རྟོགས་༎
ཤེས་ཚུལ་འཆོས་པའི་ཁོང་ཟོག་ཅན་༎
རང་རིག་རང་བསླུས་སྙིང་རེ་རྗེ་༎
དེ་བས་སྙིང་པོའི་དོན་ལ་སྤྱོད་༎
ཡེ་ཤེས་འབར་བ་ཆོས་ཀྱི་དབྱིངས་༎
རྡོ་རྗེ་སེམས་དཔས་གསུངས་པའོ་༎
རྫོགས་སོ་༎།
། རྒྱ་གར་སྐད་དུ་།
ཛྙ་ན་དྷརྦ་ཨེ་དྷརྨ་༎
བོད་སྐད་དུ་༎
ཡེ་ཤེས་ས་༄༅༎
གཅིག་ཆོས་ཀྱི་དབྱིངས་༎
དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ་༎
སྐྱེ་མེད་བློ་ལས་འདས་པའི་སྐབས་༎
གདོད་ནས་སྐྱེ་མེད་དོན་གྱི་ཨ་༎
ཐོབ་བསྒྲུབ་ཀུན་གྱི་ཡུལ་ལས་འདས་༎
རེ་དོགས་བློ་ལས་རྣམ་པར་གྲོལ་༎
སྐྱེ་མེད་བརྗོད་མེད་དེ་ཁོ་ན་ཉིད་༎
མཐའ་བྲལ་གཉིས་མེད་དོན་དམ་ཀློང་༌༎
དགག་བྱ་བསྒྲུབ་བྱ་རྣམ་པར་དག་། མ་སྐྱེས་རྡོ་རྗེ་གཉིས་མེད་ངང་༌༎
ཡིད་ལ་མི་བྱེད་བྱ་བཙལ་བྲལ་༎
བྱ་མེད་རྩོལ་བ་བྲལ་བའི་སྐབས་༎
མ་བཅོས་སྤྲོས་མེད་ཆོས་ཉིད་ཀློང་༌༎
ཅིར་ཡང་མི་དམིགས་རང་བཞིན་དག་། འདི་ནི་ཁྱབ་བརྡལ་ཆེན་པོའི་ས་༎
བགྲོད་དུ་མེད་པར་ལྷུན་གྱིས་གྲུབ་༎
སྐྱེ་མེད་གཉིས་མེད་སྤྲོས་དང་བྲལ་༎
སྐུ་ལྔ་ཡེ་ཤེས་ལྔ་ཡི་ངང་༌༎
མཐའ་བྲལ་མི་འགྱུར་བདེ་བ་ཆེ་༎
དམིགས་མེད་ཡེ་ཤེས་རང་སྣང་ངང་༌།
ཁྱབ་བརྡལ་ཡངས་པས་ནམ་མཁའི་ཀློང་༌༎
སྤྲོས་མེད་བྱང་ཆུབ་སྙིང་པོའི་དབྱིངས་༎
སྐུ་བཞི་ཚིག་ཆོས་ཆེན་པོའི་སྐབས་༎།
། རྟོག་མེད་མཉམ་ཉིད་ཆོས་ཀྱི་སྐུ་༎
ཅིར་ཡང་མ་འགག་སྤྲུལ་བའི་སྐུ་༎
གཉིས་སུ་མེད་པས་རྫོགས་པའི་སྐུ་༎
སྐུ་གསུམ་རྫོགས་པས་ཐིག་ལེར་གཅིག་། བསམ་འདས་བརྗོད་མེད་རང་སར་གྲོལ་༎
ཀུན་བཟང་དབྱེར་མེད་སྐྱེ་མེད་སོགས་༎
བགྲོད་མེད་ཡེ་ཤེས་རྫོགས་པའི་སྐབས་༎།
། ཐོབ་སྒྲུབ་མེད་པར་ཐམས་ཅད་རྫོགས་༎
སྣང་སྲིད་བྱང་ཆུབ་སེམས་སུ་རྫོགས་༎
འཁོར་འདས་ཆོས་ཀྱི་དབྱིངས་སུ་རྫོགས་༎
སྐུ་གསུང་ཐིག་ལེ་གཅིག་ཏུ་རྫོགས་༎
ལྷག་མ་མེད་པར་ཡོངས་སུ་རྫོགས་༎
མི་འགྱུར་མཉམ་ཉིད་དཔེ་དང་བྲལ་༎
དཔེ་བྲལ་ཡེ་ཤེས་མཚོན་དུ་མེད་༎
ཅི་ཕྱིར་བསམ་བརྗོད་དམིགས་པ་མེད་༎
དམིགས་མེད་ཡེ་ཤེས་རང་གསལ་ཀློང་༌༎
མི་སྐྱེ་མི་འགག་ཅིར་མི་དགོངས་༎
གོ་བའི་ཡུལ་ན་བགྲོད་དུ་མེད་༎
བགྲོད་དུ་མེད་པས་ས་ལམ་རྫོགས་༎
རྟོགས་ལྡན་ཆེན་པོ་མཆོག་གི་སྐབས་༎  ་༎ གཉིས་མེད་རྫོགས་པས་མཐའ་བྲལ་རྫོང་༌༎
དམིགས་མེད་མ་སྐྱེས་དེ་ཉིད་ངང་༌༎
འགག་མེད་ཨ་ལི་ཀ་ལིར་རོལ་༎
དབྱེར་མེད་མ་བཙལ་ལྷུན་གྱིས་གྲུབ་༎
སྨྲ་བསམ་བརྗོད་མེད་ཚིག་ལས་འདས་༎
མངོན་སུམ་མི་སྣང་ཀུན་ལ་ཁྱབ་།
ཁྱབ་བརྡལ་མ་བཅོས་ཡེ་སངས་རྒྱས་༎
རང་བཞིན་འོད་གསལ་རྣམ་པར་དག་། དེ་ཉིད་ཤེས་ཀྱིན་རྟོགས་ན་གྲོལ་༎
རྒྱལ་སྲས་བཞིན་དུ་རེ་དོགས་མེད་༎
དགག་སྒྲུབ་མེད་པའི་ཡེ་ཤེས་ནི་༎
རྒྱུ་ཡིས་མ་བསྐྱེད་རྐྱེན་དང་བྲལ་༎
སྟོང་གསལ་དབྱེར་མེད་ཡེ་ཤེས་ཅན་༎
སྐྱེ་འགག་མེད་པར་རྣམ་པར་དག་ཁྱབ་བརྡལ་དྲི་མེད་རང་བཞིན་དབྱིངས་༎
གཉིས་མེད་མི་འགྱུར་ཆོས་སྐུའི་རྫོང་༌༎
ཡེ་བརྡལ་བྱང་ཆུབ་སེམས་ཀྱི་ཀློང་༌༎
ཀུན་རྫོགས་མཐའ་བྲལ་གཉིས་མེད་ཆོས་༎
གཉིས་མེད་ཡང་དག་བླ་ན་མེད་༎
ཐེག་པ་ཀུན་གྱི་གཙོ་བོ་སྟེ་༎
ས་རྣམས་ཀུན་གྱི་ངོ་བོའོ་༎
དེ་ཉིད་དཔེ་དོན་ཚིག་གསུམ་སྐབས་༎  ་ཁྱབ་བརྡལ་ཆེན་པོའི་ས་ཆེན་འདི་༎
ནམ་༄༅༎
མཁའ་ཆེན་པོའི་ཀློང་ཆེན་བཞིན་།
ཁྱབ་བརྡལ་མི་འགྱུར་ཡངས་པའི་ཀློང་༌༎
མ་ཀི་ཏ་ཡི་རྒྱ་མཚོ་བཞིན་༎
བདེ་ཆེན་གཉིས་མེད་ཀུན་རྫོགས་གྲོལ་༎
ཉི་མ་སྤྲིན་མེད་སྙིང་པོ་བཞིན་༎
དུས་གསུམ་འགྲིབ་མེད་དེ་བཞིན་ཉིད་༎
བརྒྱ་བྱིན་གཙུག་གི་ནོར་བུ་བཞིན་༎
འདོད་དགུ་འབྱུང་ལ་འགྲན་ཟླ་མེད་༎
སྐྱེ་མེད་རྟོག་མེད་ལྷུན་གྱིས་གྲུབ་༎
འགྱུར་མེད་རང་གསལ་རྣམ་པར་དག་། མཐའ་བྲལ་རང་གྲོལ་མཚོན་དུ་མེད་༎
གདུལ་བྱ་དྲང་བ་དོན་གྱི་སྐབས་༎  ་༎ ཚིག་གསུམ་དོན་གྱི་འབྲས་བུ་ལ་༎
ལྟ་བའི་རྒྱལ་པོས་རྒྱབ་ཤ་བཅད་༎
བསྒོམས་པས་ནང་གི་དྲས་ཐག་བཅད་༎
རོ་སྙོམས་སྤྱོད་པས་གཏན་ལ་དབབ་༎
རང་སྣང་མི་དགག་ཐབས་སུ་ཤར་༎
གཉུག་མའི་དབང་པོ་ལམ་ལས་གྲོལ་།
ཁྱབ་བརྡལ་ས་ཆེན་ནོན་པའོ་༎
རྒྱལ་པོ་བཙོན་དུ་བཟུང་བ་དང་༌༎
བདུད་རྩི་ཐིགས་པ་ལྕེ་ལ་གཞག་། གངས་རི་རྩེ་ནས་བསྙིལ་བ་སྟེ་༎
ཤིང་རྟའི་གཟེར་མགོ་གཅད་པར་བྱ་༎
ཐུགས་རྗེ་ཡེ་ཤེས་གདམས་པའི་སྐབས་༎  ༎ ཡེ་ཤེས་ས་གཅིག་ཆོས་ཀྱི་དབྱིངས་༎
འདི་ཡི་དོན་ལ་མི་འདུད་པར་༎
མི་ཆོས་གཡེང་བའི་ལས་བྱེད་ཅིང་༌༎
སྣང་བ་རང་ཀ་ཐ་མལ་ལུས་༎
བཀའ་ལ་རས་ཆོད་ཡིག་སྣ་འཚོང་༌༎
གསང་བའི་ཆོས་རྣམས་ཕྱི་རུ་སྨྲ་༎
འཁྲུལ་བའི་ཆོས་ལ་ཡང་དག་འཛིན་༎
དོན་དང་མཐུན་པར་ངས་མ་བཤད་༎
ཨེ་མ་ངེས་པའི་དོན་ལ་འཐུད་༎
ཡེ་ཤེས་ས་གཅིག་ཆོས་ཀྱི་དབྱིངས་༎
རྡོ་རྗེ་སེམས་དཔས་གསུངས་པའོ་༎
རྫོགས་སོ་༎།
། རྒྱ་གར་གྱི་མཁན་པོ་ཤྲི་སིང་ཧ་དང་༌༎
བོད་ཀྱི་ལོ་ཙ་བ་བཻ་རོ་ཙ་ནས་བསྒྱུར་བའོ་༎
ཨ་ཧམ་།
རྒྱ་རྒྱ་རྒྱ་།
རྒྱ་རྒྱ་རྒྱ་།

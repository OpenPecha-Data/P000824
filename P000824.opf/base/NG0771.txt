ལས་ཀྱི་དབྱེ་བས་ཤེས་པར་བྱ་༎
ཟབ་ཅིང་རྒྱ་ཆེ་གསང་བའི་གཏེར་༎
དང་པོ་སྐུ་སྟེ་ཡོན་ཏན་དང་༌༎
གཉིས་པ་གསུང་སྟེ་འཕྲིན་ལས་ནི་༎
དང་པོ་ལས་ནི་ཤེས་པར་བྱ་༎
དང་པོ་གསུང་སྟེ་གཉིས་པ་སྐུ་༎
གསུམ་པ་ཐུགས་ཏེ་བཞི་བ་གསུང་༌༎
གཉིས་པའི་དུས་སུ་ཤེས་པར་བྱ་༎
དང་པོ་ཐུགས་ཏེ་ཡོན་ཏན་དང་༌༎
གཉིས་པ་འཕྲིན་ལས་ཐ་མ་སྐུ་༎
གསུང་གྱི་དུས་སུ་ཤེས་པར་བྱ་༎
དང་པོ་ཡོན་ཏན་གཉིས་པ་ཐུགས་༎
སྐུ་སྟེ་ཐ་མ་གསུང་དང་ལྡན་༎
བཞི་པའི་དུས་སུ་ཤེས་པར་བྱ་༎
དང་པོ་འཕྲིན་ལས་གཉིས་པ་ཐུགས་༎
ཡོན་ཏན་ཐ་མ་གསུང་དང་ལྡན་༎
ལྔ་པའི་དུས་སུ་ཤེས་པར་བྱ་༎
སྐུ་གཉིས་ཐ་མ་གསུང་དང་ལྡན་༎
རྨེ་འཁྲུག་དུས་སུ་ཤེས་པར་བྱ་༎
གསུང་གི་ཐ་མ་སྐུ་དང་ལྡན་༎
རྨེ་འཁྲུག་དུས་སུ་ཤེས་པར་བྱ་༎
ཐུགས་གཉིས་ཐ་མ་སྐུ་དང་ལྡན་༎
རྨེ་འཁྲུག་དུས་སུ་ཤེས་པར་བྱ་༎
སྐུ་གཉིས་ཐ་མ་ཐུགས་དང་ལྡན་༎
རྨེ་འཁྲུག་དུས་སུ་ཤེས་པར་བྱ་༎
གསུང་གཉིས་ཐ་མ་ཐུགས་དང་ལྡན་༎
རྨེ་འཁྲུག་དུས་སུ་ཤེས་པར་བྱ་༎
གཞན་ཡང་ཉི་ཤུ་རྩ་ལྔར་འཁྲུག་། རྨེ་འཁྲུག་དུས་སུ་ཤེས་པར་བྱ་༎
རྡོ་རྗེ་གཙུག་ལག་གི་འཁྲུལ་འཁོར་གྱི་བཤད་རྒྱུད་ཆེན་པོ་ལས་།
རྡོ་རྗེ་པདྨ་གཙུག་ལག་གི་རྩིས་བསྟན་པའི་ལེའུ
སྟེ་བཅུ་བཞི་པའོ་༎ ༎ དེ་ནས་ཡང་གསང
བའི་བདག་པོ་རྡོ་རྗེ་འཆང་བས་།
བཅོམ་ལྡན་འདས་དཔལ་ཀུན་ཏུ་བཟང་པོ་ལ་འདི་སྐད་ཅེས་གསོལ་ཏོ་༎
ཨེ་མ་བདེ་གཤེགས་བཅོམ་ལྡན་འདས་༎
རྡོ་རྗེ་ཕུར་པ་གཙུག་ལག་གི་། འཁྲུལ་འཁོར་བདག་ལ་བཤད་དུ་གསོལ་༎
ཞེས་གསོལ་པ་དང་༌༎
བཅོམ་ལྡན་ཀྱིས་བཀའ་སྩལ་པ་༎
མ་འོངས་རྣམས་ཀྱི་དོན་ཕྱིར་དུ་༎
འཁོར་ལོ་ཞུ་བ་རབ་ཏུ་ལེགས་༎
འཁྲུལ་འཁོར་དོན་རྣམས་ངས་བཤད་ཀྱི་༎
འགྲོ་ལ་ཕན་ཕྱིར་གུས་པས་ཉོན་༎
ཕུར་པའི་རྒྱུད་དོན་འབུམ་ཕྲག་ལྔ་༎
རིགས་ནི་རྣམ་པ་ལྔར་བཤད་དེ་༎
བདེ་གཤེགས་རིགས་དང་རྡོ་རྗེའི་རིགས་༎
རིན་ཆེན་རིགས་དང་པདྨའི་རིགས་༎
ལས་ཀྱི་རིགས་དང་རྣམ་པ་ལྔ་༎
འཁྲུལ་འཁོར་རྣམ་པ་གསུམ་དུ་འདུས་༎
ཆོས་སྐུ་ལོངས་སྐུ་སྤྲུལ་སྐུ་གསུམ་༎
སྐུ་ལས་བྱུང་བའི་འཁོར་ལོར་འཕྲོས་༎
མཚན་མ་རྣམས་པ་གསུམ་དུ་བཤད་༎
ཆོས་སྐུ་རིན་ཆེན་འོད་འབར་མཚན་༎
ལོངས་སྐུ་རྡོ་རྗེ་སྣ་ཚོགས་མཚན་༎
སྤྲུལ་སྐུ་པདྨ་འབར་བས་མཚན་༎
དེ་ལས་སྐུ་འཁོར་རྒྱས་འབྲིང་གསུམ་༎
བརྒྱད་དང་བཅུ་དང་རྫོགས་པའོ་༎
ཡེ་ཤེས་ལྔ་ཡི་ཁ་དོག་གསལ་༎
ལས་ཀྱི་འཁོར་ལོར་བཤད་པ་ཡིན་༎
དེ་ལས་སྤྲོས་པ་འབུམ་དུ་འགྱུར་༎
བསྡུས་པ་རྣམ་པ་ལྔ་རུ་བཤད་༎
ལས་ཀྱི་དབྱེ་བས་བཅུ་དྲུག་འགྱུར་༎
བསྡུས་པའི་འཁོར་ལོར་བཤད་པའོ་༎
གསང་ཆེན་ལས་བརྒྱ་རྣམ་པ་གསུམ་༎
ཕོ་བྲང་ལྷ་ནི་དཀྱིལ་འཁོར་གསུམ་༎
དེ་ཡང་ཕྱི་ནང་གསང་བ་གསུམ་༎
རྟག་པ་ཤེས་རབ་འཁོར་ལོ་བཞི་༎
ལྷ་ཡི་དཀྱིལ་འཁོར་རྒྱས་འབྲིང་༄༅༎
བསྒོམ་༎
འཁྲུལ་འཁོར་ལས་ཀྱི་འཁོར་ལོ་ནི་༎
རྟེན་འབྲེལ་རྫས་ཀྱི་རྣམ་པར་བཤད་༎
དེ་ལས་རྒྱས་འབྲིང་ཐ་མ་གསུམ་༎
དེ་ལས་ཡན་ལག་རྒྱས་འབྲིང་གསུམ་༎
བཞི་དང་ལྔ་པ་ཐ་མ་སྟེ་༎
བདུན་པ་འབྲིང་གི་ཐེམས་སུ་བཤད་༎
བཅུ་པས་རྒྱས་འབྲིང་ཐེམས་སུ་བཤད་༎
སྐྱོན་ནི་བཞི་ལྔ་བདུན་དང་བཅུ་༎
དེ་བཟློག་ཐེམས་ཀྱི་ཡོན་ཏན་ནོ་༎
ཡང་ནི་འཁོར་ཐེམས་རྣམ་པ་གསུམ་༎
ཡན་ཏྲ་མན་ཏྲ་ཏན་ཏྲ་གསུམ་༎
ཡན་ཏྲ་རྒྱས་འབྲིང་རྣམ་གསུམ་སྟེ་༎
མན་ཏྲ་རྒྱས་འབྲིང་གསུམ་མམ་བཞི་༎
ཏན་ཏྲ་རྒྱས་འབྲིང་སྔགས་སུ་ཤེས་༎
རྨེ་འཁྲུག་ཐེམས་ལ་གསུམ་དུ་བསྟན་༎
དེ་ལས་ལས་ཀ་རྒྱས་འབྲིང་གསུམ་༎
བྱས་པ་གཤིག་དང་རིག་སྔགས་བཅད་༎
ཟུག་པ་དབྱུང་དང་བྱེད་ལས་གྲོལ་༎
ཞེན་པ་བཟློག་དང་མཐུ་བྱིན་འཕྲོག་། དེ་ལས་སྤྲོས་ན་འབུམ་དུ་འགྱུར་༎
བསྡུ་ན་བརྒྱ་རྩ་གཅིག་ཏུ་འདུས་༎
རྡོ་རྗེ་གཙུག་ལག་གི་འཁྲུལ་འཁོར་གྱི་བཤད་རྒྱུད་ཆེན་པོ་ལས་།
རྡོ་རྗེ་ཕུར་པ་གཙུག་ལག་གི་ཐེམས་བསྟན་པའི
ལེའུ་སྟེ་བཅོ་ལྔ་པའོ་༎ ༎ གཉིས་པ་ཚད
མ་བསྟན་པ་ནི་༎
ཚད་མ་བརྒྱ་དང་ཉི་ཤུ་སྟེ་༎
ཡན་ལག་རྣམ་པ་དྲུག་བཅུ་ལྡན་༎
དང་པོར་ཚད་མ་ཉི་ཤུ་བཞི་༎
ཡན་ལག་རྣམ་པ་བཅུ་གཉིས་ལྡན་༎
གཏི་མུག་སྒྲོལ་བའི་འཁྲུལ་འཁོར་ཏེ་༎
རིགས་རྣམས་བསྡུས་བའི་འཁོར་ལོར་བཤད་༎
བདེ་གཤེགས་ཁྲོས་པའི་འཁྲུལ་འཁོར་རོ་༎
གཉིས་པ་ཚད་མ་བསྟན་པ་ནི་༎
ཚད་མ་ཉི་ཤུ་རྩ་བཞི་སྟེ་༎
ཡན་ལག་རྣམ་པ་བཅུ་གཉིས་ལྡན་༎
དང་པོར་ཚད་མ་ཉི་ཤུ་བཞི་༎
ཞེ་སྡང་སྒྲོལ་བའི་འཁྲུལ་འཁོར་ཏེ་༎
རྡོ་རྗེ་བསྡུས་པའི་འཁོར་ལོར་བཤད་༎
རྡོ་རྗེ་བསྡུས་པའི་འཁྲུལ་འཁོར་རོ་༎
གསུམ་པའི་ཚད་མ་བསྟན་པ་ནི་༎
ཚད་མ་ཉི་ཤུ་རྩ་བཞི་སྟེ་༎
ཡན་ལག་རྣམ་པ་བཅུ་གཉིས་ལྡན་༎
ང་རྒྱལ་བསྒྲལ་བའི་འཁྲུལ་འཁོར་ཏེ་༎
རིན་ཆེན་བསྡུས་པའི་འཁོར་ལོར་བཤད་༎
རིན་ཆེན་ཁྲོས་པའི་འཁྲུལ་འཁོར་རོ་༎
བཞི་བའི་ཚད་མ་བསྟན་པ་ནི་༎
ཚད་མ་ཉི་ཤུ་རྩ་བཞི་སྟེ་༎
ཡན་ལག་རྣམ་པ་བཅུ་གཉིས་ལྡན་༎
འདོད་ཆགས་སྒྲོལ་བའི་འཁྲུལ་འཁོར་རོ་༎
པདྨ་འདུས་པའི་འཁོར་ལོར་བཤད་༎
པདྨ་ཁྲོས་པའི་འཁྲུལ་འཁོར་རོ་༎
ལྔ་པའི་ཚད་མ་བསྟན་པ་ནི་༎
ཚད་མ་ཉི་ཤུ་རྩ་བཞི་སྟེ་༎
ཡན་ལག་རྣམ་པ་བཅུ་གཉིས་ལྡན་༎
ཕྲག་དོག་སྒྲོལ་བའི་འཁྲུལ་འཁོར་ཏེ་༎
འཕྲིན་ལས་འདུས་པའི་འཁོར་ལོར་བཤད་༎
ལས་རབ་ཁྲོས་པའི་འཁྲུལ་འཁོར་རོ་༎
ཡི་གེ་གྲངས་ཀྱི་ངེས་འཛིན་ནི་༎
ན་ཡ་རྣམ་པ་ལྔ་རུ་བརྩི་༎
དང་པོ་ལས་ནི་འཁོར་ལོ་སྒྲ་༎
ན་ཡ་རྣམ་པ་གཉིས་སུ་བགྲང་༌༎
དེ་ལས་རྣམ་པ་བཅོ་ལྔའོ་༎
གཉིས་པ་ལས་ནི་རྡོ་རྗེ་སྒྲ་༎
ན་ཡ་རྣམ་པ་གཉིས་སུ་བགྲང་༌༎
དེ་ལ་རྣམ་པ་བཅོ་ལྔའོ་༎
གསུམ་པ་ལ་ནི་རིན་ཆེན་སྒྲ་༎
ན་ཡ་རྣམ་པ་གཉིས་སུ་བགྲང་༌༎
དེ་ལས་རྣམ་པ་བཅོ་ལྔའོ་༎
བཞི་པ་ལ་ནི་པདྨའི་སྒྲ་༎
ན་ཡ་རྣམ་པ་གཉིས་སུ་བགྲང་༎
དེ་ལ་རྣམ་པ་བཅོ་༄༅༎
ལྔའོ་༎
ལྔ་པ་ལ་ནི་འཕྲིན་ལས་སྒྲ་༎
ན་ཡ་རྣམ་པ་གཉིས་སུ་བགྲང་༌༎
དེ་ལས་རྣམ་པ་བཅོ་ལྔའོ་༎
དེ་ལྟར་གསང་སྔགས་ཉི་ཤུ་ལས་༎
བརྒྱ་ཡི་སྒྲ་དང་རབ་ལྡན་པས་༎
རིགས་ལྡན་གསང་བའི་རྒྱུད་ལས་བཏུ་༎
ཚད་མ་བརྒྱད་དང་ཉི་ཤུ་ནི་༎
གསང་སྔགས་དངོས་གྲུབ་རྩ་བ་སྟེ་༎
ཡན་ལག་རྣམ་པ་དྲུག་ཅུ་ནི་༎
དངོས་གྲུབ་འབྱུང་བའི་རྐྱེན་དུ་གསུངས་༎
དེ་ལས་དངོས་གྲུབ་ཐམས་ཅད་འབྱུང་༌༎
ཡང་ན་གསང་སྔགས་སྐྱེས་བུར་བསྒྱུར་༎
ལས་རྣམས་གང་འགྲུབ་འདོད་པས་སྦྱར་༎
རྡོ་རྗེ་གཙུག་ལག་གི་བཤད་རྒྱུད་ཆེན་པོ་ལས་།
རྡོ་རྗེ་ཕུར་པ་གཙུག་ལག་གི་ཚད་མ་བསྟན
པའི་ལེའུ་སྟེ་བཅུ་དྲུག་པའོ་༎ ༎ གསུམ་པ
རྩིས་ཀྱི་མན་ངག་བཤད་༎
བསྙེན་པ་དང་ཉེ་བསྙེན་པ་༎
བསྒྲུབ་པ་དང་ནི་བསྒྲུབ་ཆེན་དང་༌༎
རྣམ་པ་ཉི་ཤུར་བཤད་པ་ཡིན་༎
རྩ་བའི་བསྙེན་པ་བཅོ་ལྔ་ལ་༎
གཟས་པ་གཏན་འཕོ་དྲག་པོ་དང་༌༎
ཡོངས་སུ་སྒྲོལ་བར་དབྱེ་བར་བྱ་༎
འཁོར་གྱི་བསྙེན་པ་བཞི་ཡིན་ལ་༎
ཕྱེ་བས་རྣམ་གྲངས་ཉི་ཤུར་བརྗོད་༎
ཡོངས་སུ་རྫོགས་པས་བརྒྱ་རྩར་བཤད་༎
ཕན་བྱ་ལྷ་སྔགས་དབྱེ་བ་ཡིས་༎
རྣམ་པ་བཅུ་ཞེས་བཤད་པ་ཡིན་༎
གནོད་བྱེད་ལྷ་སྔགས་དབྱེ་བ་ཡིས་༎
ཕྱོགས་ཀྱི་སྒྲ་ཞེས་བཤད་པ་ཡིན་༎
ཀུན་ཡང་སྦྱོར་བ་སྡེབས་པ་ནི་༎
གསང་བ་བཅུ་རུ་ཤེས་པར་བྱ་༎
རྣལ་འབྱོར་ནང་རྨེ་འཐབ་བྱེད་ཚེ་༎
ཤི་བའི་རྣམ་པ་གསུམ་ལས་བཅུ་༎
ཕྱི་བས་བརྒྱ་རྩ་འབུམ་དུ་འགྱུར་༎
འཁོར་ལོ་རྣམ་པ་ལྔ་བཅུ་སྟེ་༎
ཕན་གནོད་ཕྱེ་བས་བརྒྱ་རུ་འགྱུར་༎
རྨེ་འཁྲུག་ཕྱེ་བས་ལྔ་བརྒྱར་འགྱུར་༎
དུག་མདའ་ལྔ་བཅུ་རྩ་གཅིག་གོ་། དྲག་པོ་ཐུན་ལ་ལྔ་བཅུ་ཉིད་༎
ལས་ཀྱི་དབྱེ་བ་བཅུ་ཉིད་དེ་༎
ཞི་དང་རྒྱས་དང་དབང་དང་དྲག་། བསྐྲད་དང
དབྱེ་དང་དགུག་དང་བསྲེག་། གནན་དང་བཅིང་བར
གསུངས་པ་སྟེ་༎ ཕྱོགས་སྐྱོང་བཅུ་འདུལ་བགེགས་ཀྱི་གཤེད་༎
ཕྱི་བས་རྣམ་པ་བརྒྱད་བཤད་དེ་༎
བསྡུ་ན་རྣམ་པ་ལྔ་བཅུ་ཉིད་༎
གིང་གི་རྣམ་པ་ལྔ་རུ་འགྱུར་༎
རྨེ་འཁྲུག་ཕྱེ་བས་ལྔ་བརྒྱར་འགྱུར་༎
ལས་རྣམས་ཐམས་ཅད་ཐོག་མེད་འགྲུབ་༎
གཉེན་པོ་མགོ་སྟེ་རྩ་བ་ལུས་༎
ཡན་ལག་གཉིས་དང་དེ་བཞིན་ནོ་༎
ལས་བྱེད་རྩ་བ་ཡན་ལག་གཉིས་༎
ལུས་དང་ཡན་ལག་བར་དུ་སྤེལ་༎
སྤེལ་བ་དགྲ་བགེགས་གང་ཡང་རུང་༌༎
ལུས་ཀྱི་སྡུད་བྱེད་འཇུག་ལ་སྟེ་༎
གསང་བ་ལས་ཀྱི་འཁོར་ལོ་བཤད་༎
དུག་མཐའ་གིང་ཉིད་མཐའ་ཉིད་ལ་༎
ལས་བྱེད་རྩ་བ་དང་པོ་རུ་༎
སྦྱོར་བ་གོང་འོག་གཉིས་སུ་འགྱུར་༎
གསང་སྔགས་འཁྲུལ་འཁོར་ལྔ་ཉིད་ལ་༎
སྦྱོར་བ་མཁས་པས་སྡེབ་པར་བཤད་༎
ལས་ཀྱི་རྩ་བ་གསང་བའི་རྒྱུད་༎
འཁོར་ལོ་རྒྱུད་ཆེན་གསང་བཤད་པ་༎
གསང་བའི་རྒྱུད་ལས་ཐུག་པར་བཤད་༎
གསང་བ་རྩ་བ་ཚད་མ་སྟེ་༎
ཚད་མ་ཐེབས་ཀྱིས་སྒྲོལ་བར་བཤད་༎
ཐེབས་ཀྱིས་མཐའ་ནི་རྩིས་ལ་ཐུག་། རྩིས་མཐའ་ཡི་གེ་ངོས་འཛིན་ཡིན་༎
ཡི་གེ་མཐའ་ནི་ཕ་དང་མ་༎
ཕ་མ་༄༅༎
མཐའ་ནི་སྡེབས་པའོ་༎
སྡེབས་པས་དངོས་གྲུབ་གང་འདོད་འབྱུང་༌༎
གསང་སྔགས་ཡིད་བཞིན་ནོར་བུ་ལ་༎
གསང་སྔགས་ལྔ་ལས་འདོད་པ་འབྱུང་༌།
རྡོ་རྗེ་གཙུག་ལག་གི་བཤད་རྒྱུད་ཆེན་པོ་ལས་།
རྡོ་རྗེ་ཕུར་པ་གཙུག་ལག་གི་རྩིས་བསྟན་པའི
ལེའུ་སྟེ་བཅུ་བདུན་པའོ་༎ ༎ ཡང་གསང་བདག
པོ་རྡོ་རྗེ་འཆང་བས་༎
བཅོམ་ལྡན་འདས་དཔལ་ཀུན་ཏུ་བཟང་པོ་ལ་འདི་སྐད་ཅེས་གསོལ་ཏོ་༎
ཨེ་མ་ཧོ་བདེ་གཤེགས་བཅོམ་ལྡན་འདས་༎
རྡོ་རྗེ་འཛིན་པ་གཙུག་ལག་གི་། འཁྲུལ་འཁོར་བདག་ལ་བཤད་དུ་གསོལ་༎
ཞེས་གསོལ་པ་དང་༌༎
བཅོམ་ལྡན་འདས་ཀྱིས་བཀའ་སྩལ་པ་༎
མ་འོངས་རྣམས་ཀྱི་དོན་ཕྱིར་དུ་༎
འཁོར་ལོ་ཞུ་བ་རབ་ཏུ་ལེགས་༎
འཁོར་ལོའི་དོན་རྣམས་ངས་བཤད་ཀྱིས་༎
འགྲོ་ལ་ཕན་ཕྱིར་གུས་པས་ཉོན་༎
གསང་སྔགས་འབུམ་དང་བྱེ་བ་བདུན་༎
དམ་པ་བརྒྱད་དུ་འདུས་ཞེས་བྱ་༎
དེ་ལ་དང་པོར་གསང་ཐེབས་བཤད་༎
འཁོར་ལོ་སྐུ་གསུམ་མཚན་མ་གསུམ་༎
ཆོས་སྐུ་རིན་ཆེན་འབར་བ་དང་༌༎
ལོངས་སྐུ་རྡོ་རྗེ་སྣ་ཚོགས་མཚོན་༎
སྤྲུལ་པ་དག་པའི་པདྨ་འབར་༎
སྐུ་འཁོར་དབུས་ཀྱི་དང་པོའོ་༎
དེ་ལས་འཁོར་ལོ་རྒྱས་འབྲིང་བཞི་༎
སུམ་བཅུ་དྲུག་དང་ཉི་ཤུ་བརྒྱད་༎
བཅོ་བརྒྱད་ལས་བཞིར་བཤད་པ་ཡིན་༎
སྤྱིར་དོན་འཁོར་ལོ་ཉི་ཤུ་གཅིག་། རབ་ཏུ་གསང་བའི་འཁོར་ལོ་སྟེ་༎
སྐྱོན་སྤངས་ཡོན་ཏན་ལྡན་པའོ་༎
འཁོར་ལོ་བསྒྲུབ་པ་གཉིས་ཡིན་ཏེ་༎
ཐུན་མོང་ཐུན་མོང་མ་ཡིན་པའོ་༎
ཐུན་མོང་བསྒྲུབ་པ་དྲུག་ཏུ་བསྟན་༎
སྙིང་པོ་གསང་སྔགས་བསྒྲུབ་པ་དང་༌༎
རིག་སྔགས་དྲག་པོར་བསྒྲུབ་པ་དང་༌༎
གཟུངས་སྔགས་གསང་བར་བསྒྲུབ་པ་དང་༌༎
མདོར་ལྟར་བསྒྲུབ་པ་དྲུག་ཏུ་བཤད་༎
བསྒྲུབ་ལུགས་རེ་རེ་དག་ལ་ཡང་༌༎
བསྙེན་བསྒྲུབ་ལས་ལ་སྦྱར་བ་སྟེ་༎
བསྙེན་པའི་བསྒྲུབ་ལུགས་དྲུག་ཉིད་ལ་༎
གསང་ཆེན་བསྒྲུབ་པ་དྲུག་ཏུ་འདོད་༎
མཐར་ཕྱིན་ལས་དང་དེ་བཞིན་ནོ་༎
ཐུན་མོངས་བསྒྲུབ་ཅེས་བཤད་པ་ཡིན་༎
གསང་བ་ཐུན་མོངས་མ་ཡིན་པའི་༎
རྣམ་པ་བཞི་རུ་ཤེས་པར་བྱ་༎
སྙིང་པོ་ཕྱག་རྒྱ་ཆེན་པོ་དང་༌༎
གསང་སྔགས་བསྒྲུབ་དང་རིག་སྔགས་བསྒྲུབ་༎
གཟུངས་ལྟར་བསྒྲུབ་པ་བཞིར་བཤད་དོ་༎
དེ་ལས་གསང་བ་བཅུ་གཉིས་ཏེ་༎
འཁོར་ལོ་ཉི་ཤུུ་རྩ་གཅིག་ལྡན་།
ཏིང་འཛིན་ལས་ཀྱི་འཁོར་ལོ་བསྐོར་༎
མན་ཏྲ་འཁོར་ལོ་དྲག་ཏུ་དྲག་། ཏན་ཏྲ་འཁོར་ལོ་ལེགས་པར་བཅོ་༎
རྨེ་འཁྲུག་ལས་ཀྱི་འཁོར་ལོ་ནི་༎
གསང་བ་བཅུུ་པར་ཤེས་པར་བྱ་༎
གསང་བ་རྫོགས་ལྡན་འཁོར་ལོ་ནི་༎
གསང་བ་ཉི་ཤུ་རྩ་གཅིག་གོ་། ལས་རྣམས་བྱེད་པའི་འཁོར་ལོ་ནི་༎
གསང་བ་བརྒྱ་རྩ་གཅིག་ཏུ་འགྱུར་༎
རྡོ་རྗེ་གཙུག་ལག་གི་བཤད་རྒྱུད་ཆེན་པོ་ལས་།
རྡོ་རྗེ་འཛིན་པ་གཙུག་ལག་གི་ཐེམས་བཤད་པའི
ལེའུ་སྟེ་བཅོ་བརྒྱད་པའོ་༎ ༎ གཉིས་པ་ཚད
མ་གསང་བ་བཤད་༎
ཚད་མ་ཉི་ཤུ་རྩ་བཞི་སྟེ་༎
དང་པོར་གསང་བ་དྲུག་པ་ཡི་༎
དང་པོ་༄༅༎
རྣམ་པ་གཉིས་ཡིན་ཏེ་༎
ཕྱེ་བས་དྲུག་དང་བཞི་རུ་འགྱུར་༎
དེ་རེ་རྣམ་པ་གསུམ་དུ་བསྟན་༎
དོན་ཆེན་མན་ངག་བསྙེན་པ་དང་༌༎
ཤུགས་ཆེན་སྔོན་དུ་འགྲོ་བ་དང་༌༎
ལས་ཆེན་ནོར་བུ་ལུགས་དང་གསུམ་༎
ཕྱེ་བས་འདིར་ཡང་ཉི་ཤུ་བཞི་༎
དམ་པ་རྣམ་པ་བརྒྱད་རྣམས་ཀྱི་༎
གསང་ལྡན་བཞི་བཅུ་རྩ་བརྒྱད་པ་༎
བསྙེན་པའི་ཚད་མར་ངས་ལུང་བསྟན་༎
བསྒྲུབ་པའི་ཚད་མ་ཉི་ཤུ་བཞི་༎
གཉིས་པའི་གསང་བ་དྲུག་པ་ཡི་༎
ཚད་མ་རྣམ་པ་གཉིས་ཡིན་ཏེ་༎
གསང་ལྡན་བཞི་བཅུ་རྩ་བརྒྱད་པ་༎
བསྒྲུབ་པའི་ཚད་མར་ངས་ལུང་བསྟན་༎
ལས་ཀྱི་ཚད་མ་རྒྱས་འབྲིང་བཞི་༎
དང་པོ་ཚད་མ་བསྟན་པ་ནི་༎
རབ་ལ་སུམ་ཅུ་རྩ་དྲུག་ལ་༎
འབྲིང་ལ་ཉི་ཤུ་རྩ་བརྒྱད་དོ་༎
ཐ་མ་བཅོ་བརྒྱད་བཞིར་བསྟན་པ་༎
ཀུན་ལ་རིམ་བཞིན་སྦྱར་བར་བྱ་༎
ལས་ཀྱི་ཚད་མར་ངས་ལུང་བསྟན་༎
རྨེ་འཁྲུག་ལྔ་ཡི་ལས་བྱས་ན་༎
གསང་བ་བཞི་ལས་རེ་རེ་སྟེ་༎
སྤྱི་ཡི་སྔགས་བསྟན་ལྔ་པ་ཡིན་༎
དྲག་པོ་བརྒྱད་དང་གསུམ་རྣམས་དང་༌༎
དྲག་སྔགས་སྐྱབས་ཀྱི་ཤེས་བྱ་སྟེ་༎
གསང་བ་བཅུ་ནས་བརྒྱ་རྩའི་བར་༎
བཟློག་དང་དཀྲུག་དང་རྣམ་པ་དང་༌༎
གསང་བ་བདུན་ནམ་ལྔ་རུ་ཤེས་༎
འདྲེན་པའི་ཡི་གེ་བདུན་ནམ་ལྔ་༎
ཡན་ལག་རྫོགས་པའི་ལས་སྔགས་བརྒྱ་༎
བརྒྱད་དང་ལྡན་པས་ངས་ལུང་བསྟན་༎
སྒྲ་ཡི་དྲག་སྔགས་ལྔ་ཡི་མཛེས་༎
བསྒྱུར་བའི་སྭ་ནི་བརྒྱ་དང་བཅུ་༎
ལྔ་ལྡན་གསང་བར་ངས་ལུངས་བསྟན་༎
དམ་པ་བརྒྱད་ཀྱི་རྗེས་འབྲིང་ནས་༎
གཅིག་ལ་ལྔ་ལྔར་བར་ཏུ་དབྱེ་༎
གཙོ་དང་འཁོར་གྱི་དབྱེ་བས་སོ་༎
རིགས་ནི་ཕྱེ་བས་ལྔ་འམ་གསུམ་༎
སྤྱི་དང་བྱེ་བྲག་གཉིས་སུ་ཤེས་༎
སྤྱི་གསང་སྤྱི་ཡི་ལས་རྣམས་ནི་༎
གསང་བ་གྲུབ་པའི་ཚོད་དང་སྦྱར་༎
སྒྲུབ་པ་དལ་དྲག་ཚོད་དང་སྦྱར་༎
བྱས་པ་བཤིག་དང་ལས་ལ་སྦྱར་༎
བཀྲུ་དང་བྱབ་དང་བྲབ་དང་གསུམ་༎
གནན་དང་བསྲེག་དང་འཕང་དང་གསུམ་༎
མཆོད་དང་ཞི་བྱ་ཡེངས་དང་གསུམ་༎
གསང་དང་སྦ་དང་བཀྲག་དང་གསུམ་༎
བཅོ་ལྔ་རྩ་བའི་མཐའ་ཡིན་ལ་༎
བཅོ་བརྒྱད་གསང་མཐའ་གཉིས་པའོ་༎
ཉི་ཤུུ་གཅིག་པ་གསུམ་པར་སྦ་༎
བཅུ་གཉིས་བཀྲག་པར་གསུངས་པ་ཡིན་༎
རྡོ་རྗེ་གཙུག་ལག་གི་བཤད་རྒྱུད་ཆེན་པོ་ལས་།
རྡོ་རྗེ་འཛིན་པ་གཙུག་ལག་གི་ཚད་མ་བཤད
པའི་ལེའུ་སྟེ་བཅུ་དགུ་པའོ་༎ ༎ གསུམ་པར
རྩིས་ཀྱི་རྣམ་གྲངས་བཤད་༎
རྩིས་ནི་རྣམ་པ་རྒྱས་འབྲིང་བཞི་༎
གསང་བའི་ལས་དང་ལྔ་རུ་བཤད་༎
བསྙེན་པ་གསང་བ་བདུན་དང་ལྡན་༎
བསྡུས་པའི་རྣམ་པ་གསུམ་དུ་འགྱུར་༎
བསྒྲུབ་ལུགས་དྲུག་གམ་བཞི་ཉིད་ལ་༎
རེ་རེ་དག་ལ་གསུམ་གསུམ་མམ་༎
ཡང་ན་རྫོགས་པ་བདུན་དང་ལྡན་༎
ཉོན་མོངས་སྤངས་དང་སྤྱད་དང་མཉམ་༎
ཚད་མེད་རྫོགས་ལྡན་རབ་ཏུ་གསང་༌༎
བསྙེད་བསྒྲུབ་ལས་ལ་སྦྱར་བར་གསུངས་༎
འཕྲིན་ལས་དབྱེ་བས་བཞི་ལས་ནི་༎
ཉི་ཤུ་རྩ་བཞིར་ཤེས་པར་༄༅༎
བྱ་༎
བསྒྲུབ་པ་གསང་བ་བདུན་དང་ལྡན་༎
བསྡུས་པ་རྣམ་པ་གསུམ་དུ་འགྱུར་༎
བསྒྲུབ་ལུགས་བཞི་འམ་དྲུག་ཉིད་དམ་༎
རེ་རེ་དག་ལ་གསུམ་གསུམ་མམ་༎
ཡང་ན་རྫོགས་པ་བདུན་དང་ལྡན་༎
ཉོན་མོངས་སྤྱོད་དང་སྤངས་དང་མཉམ་༎
ཚད་མེད་རྫོགས་ལྡན་རབ་ཏུ་གསང་༌༎
འཕྲིན་ལས་དབྱེ་བ་བཞི་ལས་ནི་༎
ཉི་ཤུ་རྩ་བཞིར་ཤེས་པར་བྱ་༎
ལས་ནི་རྣམ་པ་བཞི་ཉིད་ལས་༎
བཞི་དང་བཅོ་བརྒྱད་ཉི་ཤུ་བཞི་༎
གསུམ་བཅུ་རྣམ་པ་དྲུག་དང་ལྡན་༎
བདུན་དང་དགུ་དང་ལྔ་པ་དང་༌༎
ཡང་ན་གསུམ་པར་ཤེས་པར་བྱ་༎
གཙོ་བོ་འཁོར་དང་ཡན་ལག་དང་༌༎
ཡུམ་དང་དེ་འཁོར་ཡན་ལག་བཅས་པ་སྟེ་༎
སྤྱི་དང་ལས་དང་ལས་ཀུན་བྱེད་༎
གསང་སྔགས་དགུ་ཞེས་བཤད་པ་ཡིན་༎
གསང་བའི་སྒྲ་གཉིས་སྤངས་པ་བདུན་༎
གབ་པ་སྤངས་པ་བདུན་དུ་འགྱུར་༎
སྦས་པའི་གཉིས་སྤངས་ལྔ་པ་སྟེ་༎
ཡན་ལག་བྲལ་བས་གསུམ་མམ་བཞི་༎
དང་པོ་འཇུག་ནི་ལས་མྱུར་ཏེ་༎
དང་པོ་བར་ནི་བཀྲ་ཤིས་འགྱུར་༎
དང་པོ་ཅི་ཞེས་བཤད་པ་ཡིན་༎
བར་མ་དང་པོར་མགོ་བར་ལས་༎
བར་མ་ཐ་མ་སྤྱི་ཞེས་བཤད་༎
ཐ་མ་དང་པོ་བར་མ་དང་༌༎
གསང་བའི་སྒྲ་དང་བཅས་པ་སྤོང་༌༎
གང་ལ་སྤྱད་དང་འགྲུབ་འགྱུར་ཏེ་༎
སྤྱི་ཡི་ལས་ནི་རྣམ་པ་ལྔ་༎
རང་དང་གཞན་དང་མུུ་སྟེགས་དང་༌༎
ཉན་ཐོས་སྤཽག་པར་བཤད་པ་ཡིན་༎
བྱས་ནས་བྱས་པ་གཞིག་འགྱུར་ཏེ་༎
བཅིང་དང་མནན་བཟློག་བསྲུང་བ་དང་༌༎
འཁོར་ལོ་གསུམ་གྱི་ལས་ཀྱི་མཐའ་༎
འབྲེལ་བ་བརྒྱད་ལ་ལས་བརྒྱད་དེ་༎
གསང་གནས་བཅུ་ལ་ལས་བཅུ་ཡིན་༎
མཚན་ལ་གསུམ་དང་སྦྱར་བར་བྱ་༎
དང་པོར་ལྷ་དང་འདྲེ་གདོན་དབྱེ་༎
གཉིས་པས་བགེགས་ལ་གསལ་བར་འགྱུར་༎
གསུམ་པས་ལྷ་ཡི་རྟགས་སུ་འགྱུར་༎
རིམ་པ་བྱེ་བྲག་རྒྱུད་དུ་བཤད་༎
རྡོ་རྗེ་གཙུག་ལག་གི་བཤད་རྒྱུད་ཆེན་པོ་ལས་།
རྡོ་རྗེ་གཙུག་ལག་གི་རྩིས་བཤད་པའི་ལེའུ་སྟེ
(༣)༄༅༎ དབང་བསྡུ་གཟིར་བ་དང་༌༎
ཉི་ཤུུ་པའོ་༎ ༎ དེ་ནས་ཡང་གསང་བའི
བདག་པོ་རྡོ་རྗེ་འཆང་བས་།
བཅོམ་ལྡན་འདས་དཔལ་ཀུན་ཏུ་བཟང་པོ་ལ་འདི་སྐད་ཅེས་གསོལ་ཏེ་༎
ཨེ་མ་བདེ་གཤེགས་བཅོམ་ལྡན་འདས་༎
རྡོ་རྗེ་ཁྱུང་ཆེན་གཙུག་ལག་གི་། འཁྲུལ་འཁོར་བདག་ལ་བཤད་དུ་གསོལ་༎
ཞེས་གསོལ་བ་དང་༌།
བཅོམ་ལྡན་འདས་ཀྱིས་བཀའ་སྩལ་པ་།
མ་འོངས་རྣམས་ཀྱི་དོན་ཕྱིར་དུ་༎
འཁོར་ལོ་ཞུ་བ་རབ་ཏུ་ལེགས་།
འཁོར་ལོའི་དོན་རྣམས་ངས་བཤད་ཀྱིས་༎
འགྲོ་ལ་ཕན་ཕྱིར་གུས་པར་ཉོན་།
ཁྱུང་ཆེན་རྒྱུད་སྡེ་འབུམ་ཕྲག་ལྔ་༎
སྐུ་གསུང་ཐུགས་དང་ཡོན་ཏན་དང་༌༎
འཕྲིན་ལས་རྒྱུད་དང་ལྔ་རུ་བསྟན་༎
དེ་ལ་དང་པོར་སྦས་ཐེམས་བཤད་༎
འཁོར་ལོ་སྐུ་གསུམ་མཚན་མ་གསུམ་༎
ཆོས་སྐུ་ནོར་བུ་རིན་ཆེན་མཚན་༎
ལོངས་སྐུ་རྡོ་རྗེ་རྒྱ་གྲམ་མཚན་༎
སྤྲུལ་སྐུ་པདྨ་སྣ་ཚོགས་མཚན་༎
སྐུ་འཁོར་དབུས་འཁོར་ལྟེ་བར་རོ་༎
དེ་ལས་སྐུ་འཁོར་རྒྱས་འབྲིང་གསུམ་༎
བཅུ་དང་༄༅༎
བརྒྱད་དང་བཞི་རྣམས་སོ་༎
བཅུ་ནི་ལས་ཀ་བཅུར་བརྒྱན་ཏེ་༎
ཞི་དང་རྒྱས་དང་དབང་དང་དྲག་། དགུག་དང་དབྱེ་དང་བསྐྲད་པ་དང་༌༎
གནན་དང་དཀྲུག་དང་སྨྱོ་འབྲོས་དང་༌༎
རྣམ་པ་བཅུ་ཞེས་བཤད་པ་ཡིན་༎
འབྲིང་ལ་ལས་ཁ་རྣམ་པར་བརྒྱད་༎
དགུག་དང་བསྐྲད་དང་གདབ་པ་དང་༌༎
དབྱེ་དང་མནན་དང་བསད་པ་དང་༌༎
བྲུབ་དང་སྡེབ་པ་རྣམ་པ་བརྒྱད་༎
ཐ་མ་ཞི་རྒྱས་དབང་དྲག་བཞི་༎
ལས་ཀྱི་དབྱེ་བ་བསྟན་པའོ་༎
རྨེ་འཁྲུག་རྣམ་པ་བཞི་བཅུ་སྟེ་༎
ཕྱི་བསྐོར་བཅུ་དང་ནང་བསྐོར་བཅུ་༎
གསང་བསྐོར་བཅུ་དང་མཐར་ཐུག་བཅུ་༎
རིགས་ཀྱི་དབྱེ་བས་བཅུ་ཕྲག་ནི་༎
ཉི་ཤུ་ཐམ་པ་ཤེས་པར་བྱ་༎
སྤོག་པའི་དབྱེ་བས་བརྒྱད་ཅུ་སྟེ་༎
ལས་ཀྱི་དབྱེ་བས་ཉི་ཤུ་ནི་༎
ཕྲག་ནི་རྣམ་པ་ལྔར་བཤད་དེ་༎
སྤོག་པའི་དབྱེ་བ་ཉི་ཤུ་ནི་༎
ཕྲག་ནི་བཞི་བཅུར་ཤེས་པར་བྱ་༎
རྒྱས་པར་ཕྱེ་བས་འབུམ་དུ་འགྱིར་༌༎
དེ་ལ་ཐེབས་ཀྱི་སྐྱོན་ཡོན་ནི་༎
བཞི་འམ་དྲུག་ཅུ་བདུན་དུ་བཤད་༎
སྐྱོན་སྤངས་ཡོན་ཏན་བཅུ་བདུན་ལྡན་༎
གཞན་ཡང་རིགས་ཀྱི་འཁོར་ལོ་བཞི་༎
གསང་མཛོད་རྣམ་པ་བརྒྱད་དང་ལྡན་༎
རིགས་ཀྱི་གཤེད་འཁོར་རྣམ་པ་ལྔ་༎
འཁོར་གྱི་གཤེད་ནི་རྣམ་པ་བཞི་༎
ཕྱེ་བས་བརྒྱད་ལྔ་བཞི་བཞིར་བཤད་༎
རྡོ་རྗེ་གཙུག་ལག་འཁྲུལ་འཁོར་གྱི་བཤད་རྒྱུད་ཆེན་པོ་ལས་།
རྡོ་རྗེ་ཁྱུང་ཆེན་གཙུག་ལག་གི་ཐེམས་བཤད་པའི
ལེའུ་སྟེ་ཉེར་གཅིག་པའོ་༎ ༎ གཉིས་པ་ཚད
མ་བསྟན་པ་ནི་༎
ཚད་མ་རྣམ་པ་གཉིས་ཡིན་ཏེ་༎
ཐུན་མོང་དང་ནི་ཁྱད་པར་རོ་༎
ཐུན་མོང་རྣམ་པ་ལྔར་བཤད་དོ་།
ཁྱད་པར་ཀྱང་ནི་ལྔ་རུ་བཤད་༎
ཐུན་མོངས་སྤྱི་ཞེས་སྤྱད་པ་ཡིན་།
ཁྱད་པར་ཉི་ཤུ་རྩ་ལྔར་བཤད་༎
ལྔས་ནི་བསྙེན་པ་བཤད་པ་སྟེ་༎
ལྔས་ནི་བསྒྲུབ་པ་ཤེས་པར་བྱ་༎
ལྔས་ནི་ལས་ལ་སྦྱར་བ་སྟེ་༎
ལྔས་ནི་སྤོག་པར་བསྟན་པ་ཡིན་༎
ལྔས་ནི་རྣམ་འབྱོར་རྨེ་སྔགས་སོ་༎
འཁོར་ནི་དྲག་སྔགས་ཉི་ཤུ་བ་༎
དེ་ལ་ལྔས་ནི་བསྙེན་པ་སྟེ་༎
ལྔས་ནི་བསྒྲུབ་པའི་སྔགས་སུ་ཤེས་༎
ལྔས་ནི་སྤོག་པའི་སྔགས་སུ་བཤད་༎
རྩ་སྔགས་ཐུན་མོང་ཁྱད་པར་ལས་༎
ལས་སྔགས་ཐུན་མོང་ཁྱད་པར་ཏེ་༎
ཐུན་མོང་ལས་སྔགས་རྒྱས་འབྲིང་ཐ་།
ཁྱད་པར་དེ་བཞིན་ཤེས་པར་བྱ་༎
གསང་བ་བདུན་དང་ལས་ཕྲན་ནི་༎
རྣམ་པ་བཅུ་བཞིར་ཤེས་པར་བྱ་༎
བཅུ་ཕྲག་བརྒྱད་བཅུ་དབྱེ་ལ་སོགས་༎
འཁོར་ལོ་དབྱེ་བས་ཤེས་པར་བྱ་༎
ཐུན་མོང་ཚད་མ་རྣམ་པ་བཅུ་༎
ཕྱི་ལ་གཉིས་ཏེ་ནང་ལ་གཉིས་༎
གསང་བ་གཉིས་ལ་གསང་ཆེན་གཉིས་༎
སྦས་པ་གཏེར་ལ་གཉིས་སུ་བསྟན་༎
སྦས་པ་གཏེར་ལ་ཐུན་མོང་ནི་༎
རྣམ་པར་ལྔ་རུ་ཤེས་པར་བྱ་༎
ཐུན་མོང་མ་ཡིན་ཚད་མ་ནི་༎
རྣམ་པ་བཅོ་ལྔར་ཤེས་པ་སྟེ་༎
ཕྱི་གསུམ་ནང་གསུམ་གསང་བ་གསུམ་༎
གསང་ཆེན་གསུམ་ལ་སྦས་པ་གསུམ་༎
ཚད་མ་རྣམ་པ་བརྒྱད་ཡིན་ཏེ་༎
གཉིས་པ་ནང་གི་ཚད་མ་བརྒྱད་༎
གསུམ་པ་གསང་བའི་ཚད་མ་བརྒྱད་༎
བཞི་པ་༄༅༎
གསང་ཆེན་ཚད་མ་བརྒྱད་༎
སྦས་པ་གཏེར་ལ་ཚད་མ་བརྒྱད་༎
སྤྱིར་ན་ཚད་མ་ལྔ་ཉིད་ལ་༎
རིགས་ཀྱིས་ཕྱེ་བས་ཉི་ཤུ་ནི་༎
རྩ་ལྔ་པར་ནི་བཤད་པ་ཡིན་༎
བདེ་བཤེགས་རིགས་ཆེན་ལྔ་ཉིད་ལ་༎
རྡོ་རྗེ་ཞེ་སྡང་རིགས་ཏེ་ལྔ་༎
ང་རྒྱལ་རིན་ཆེན་རིགས་ཏེ་ལྔ་༎
འདོད་ཆགས་པདྨའི་རིགས་ཏེ་ལྔ་༎
ཕྲག་དོག་ལས་ཀྱི་རིགས་ཏེ་ལྔ་༎
དེ་ལ་རིགས་ཀྱི་བསྒྲུབ་པ་ནི་༎
ཉི་ཤུ་རྩ་ལྔ་ཤེས་པར་བྱ་༎
དེ་ལ་བརྒྱད་ཕྲག་ལྔ་རུ་སྦྱར་༎
འཁོར་གྱི་གསུམ་ལས་ལྔ་རུ་སྦྱར་༎
སྤྱིར་ན་རྣམ་པ་བཅོ་ལྔར་བཤད་༎
དེ་ལ་བསྒྲུབ་པ་བཅོ་ལྔ་སྟེ་༎
ཚད་མ་བརྒྱད་ཕྲག་གསུམ་དུ་སྦྱར་༎
གསང་བའི་ལས་ལྔ་རིགས་ཀྱི་དབྱེ་༎
བདུན་པའི་སྦྱོར་བ་རབ་ཏུ་སྔགས་༎
བདུན་ཚོ་གསུམ་དུ་ཤེས་པར་བྱ་༎
རྡོ་རྗེ་གཙུག་ལག་གི་བཤད་རྒྱུད་ཆེན་པོ་ལས་།
རྡོ་རྗེ་ཁྱུང་ཆེན་གཙུག་ལག་གི་ཚད་མ་བརྒྱད
པའི་ལེའུ་སྟེ་ཉེར་གཉིས་པའོ་༎ ༎ གསུམ་པ
རྩིས་ཀྱི་གྲངས་བསྟན་པ་༎
རྩིས་ནི་རྣམ་པ་ལྔ་ཡིན་ཏེ་༎
གཙོ་བོ་རིགས་ཀྱི་དབྱེ་བས་སོ་༎
བསྙེན་པའི་རིམ་པ་བཅོ་ལྔ་འམ་༎
ཡང་ན་ཉི་ཤུ་རྩ་ལྔ་འམ་༎
ཉི་ཤུར་བསྒྲུབས་ཀྱང་འགལ་བ་མེད་༎
བསྒྲུབ་པའི་རྩིས་ནི་ལྔ་ཡིན་ཏེ་༎
འཁོར་གྱིས་དབྱེ་བ་བཅུ་རུ་འགྱུར་༎
ཡང་ན་གོང་ལྟར་བཅོ་ལྔ་འམ་༎
ཡང་ན་ཉི་ཤུ་རྩ་ལྔ་འམ་༎
ཉི་ཤུ་བསྒྲུབས་ཀྱང་འགལ་བ་མེད་༎
དང་པོར་རྩ་སྔགས་ལྔ་སྡེབ་སྡེབ་༎
གསང་བ་གཅིག་པ་དང་པོ་སྡེབ་༎
གསང་བ་གཉིས་པ་གཉིས་པར་སྡེབ་༎
གསང་བ་གསུམ་ལ་གསུམ་པ་སྟེ་༎
གསང་བ་བཞི་ལ་བཞི་པར་སྡེབ་༎
གསང་བ་ལྔ་པ་ལྔ་པར་སྡེབ་༎
དེ་ལ་ལས་སྔགས་སྦྱོར་བར་ལྡན་༎
དེ་འོག་སྦས་པ་ལྔ་པ་སྟེ་༎
སྦས་པ་གཅིག་ལ་དང་པོ་སྟེ་༎
སྦས་པ་གཉིས་པ་གཉིས་པར་སྡེབ་༎
སྦས་པ་གསུམ་པ་གསུམ་པར་སྡེབ་༎
སྦས་པ་བཞི་པ་བཞི་པར་སྟེ་༎
སྦས་པ་ལྔ་པ་ལྔ་པར་རོ་༎
དེ་ལས་གསང་སྔགས་སྦྱོར་བར་ལྡན་༎
དེ་འོག་གབ་པ་ལྔ་པ་སྟེ་༎
གབ་པ་གཅིག་པ་དང་པོ་སྟེ་༎
གབ་པ་གཉིས་པ་གཉིས་པར་སྡེབ་༎
གབ་པ་གསུམ་པ་གསུམ་པར་སྡེབ་༎
གབ་པ་བཞི་པ་བཞི་པར་རོ་༎
གབ་པ་ལྔ་པ་ལྔ་པར་ཏེ་༎
དེ་ལས་ལྔགས་ཀྱི་སྦྱོར་བར་ལྡན་༎
དེ་འོག་ལས་སྔགས་ལྔ་པ་སྟེ་༎
ལས་སྔགས་བཞི་པ་དང་པོ་སྟེ་༎
ལས་སྔགས་གཉིས་པ་གཉིས་པར་སྡེབ་༎
ལས་སྔགས་གསུམ་པ་གསུམ་པར་སྡེབ་༎
ལས་སྔགས་བཞི་པ་བཞི་པར་སྡེབ་༎
ལས་སྔགས་ལྔ་པ་ལྔ་པར་སྡེབ་༎
དེ་ལས་ལས་སྔགས་སྦྱོར་བར་ལྡན་༎
དེ་འོག་དཀྲུག་པའི་སྔགས་ལྔ་སྟེ་༎
དཀྲུག་པ་གཅིག་པ་དང་པོར་སྟེ་༎
དཀྲུག་པ་གཉིས་པར་གཉིས་པར་སྡེབ་༎
དཀྲུག་པ་གསུམ་པ་གསུམ་པར་སྡེབ་༎
དཀྲུག་པ་བཞི་པ་བཞི་པར་ལྡན་༎
དཀྲུག་སྔགས་ལྔ་པ་ལྔ་པར་སྡེབ་༎
དེ་ལ་ལས་སྔགས་སྦྱོར་བར་ལྡན་༎
ཉི་ཤུ་པར་ནི་རབ་སྡེབ་པར་༎
དང་པོར་རིག་འབྱེད་གསང་བ་བཞི་༎
གཉིས་པ་རིགས་བསྡུས་གསང་བ་བཞི་༎
གསུམ་པར་རིགས་༄༅༎
འགལ་གསང་བ་བཞི་༎
བཞི་པ་རིགས་སྡེབ་གསང་བ་བཞི་༎
རིམས་ཆགས་ལ་ནི་ལས་སྔགས་ལྡན་༎
དེ་འོག་སྐུ་གསུང་ཐུགས་སྔགས་ཏེ་༎
རིགས་ཀྱི་དབྱེ་བ་བཅོ་ལྔ་སྟེ་༎
རིམས་ཆགས་སུ་ནི་སྡེབ་པར་གསུངས་༎
ལས་སྔགས་སྦྱོར་བ་ཐམས་ཅད་སྦྱར་༎
འཁོར་གྱི་སྦྱོར་བ་དྲག་འགལ་མེད་༎
དྲག་དལ་སྦྱོར་བས་གཙོ་འཁོར་དབྱེ་༎
ཡང་ན་དྲག་དྲལ་གཉིས་ཀའོ་༎
རྡོ་རྗེ་གཙུག་ལག་གི་བཤད་རྒྱུད་ཆེན་པོ་ལས་།
རྡོ་རྗེ་ཁྱུང་ཆེན་གཙུག་ལག་གི་རྩིས་བཤད་པའི
ལེའུ་སྟེ་ཉེར་གསུམ་པའོ་༎ ༎ དེ་ནས་ཡང
གསུང་བའི་བདག་པོ་ལག་ན་རྡོ་རྗེ་འཆང་བས
། བཅོམ་ལྡན་འདས་དཔལ་ཀུན་ཏུ་བཟང་པོ་ལ་མཆོད་པ་སྣ་ཚོགས་པས་མཆོད་ནས་༎
ཨེ་མ་ལེགས་སོ་འཁོར་ལོ་ཆེ་༎
གསང་བའི་དྲུག་འཁོར་ལོ་ལེགས་༎
རོལ་པའི་འཁོར་ལོ་ཁྱོད་ལ་བསྟོད་༎
ཨེ་མ་བདེ་གཤེགས་བཅོམ་ལྡན་འདས་༎
འཇིག་རྟེན་དྲེགས་པའི་སྡེ་དཔོན་གང་༌༎
དྲེགས་པའི་སྲོག་འཁོར་ཇི་ལྟར་ལགས་༎
གསང་ཆེན་འཁོར་ལོ་བཤད་དུ་གསོལ་༎
ཞེས་གསོལ་པ་དང་༌༎
བཅོམ་ལྡན་འདས་ཀྱིས་བཀའ་སྩལ་པ་༎
མ་འོངས་རྣམས་ཀྱི་དོན་ཕྱིར་དུ་༎
འཁོར་ལོ་ཞུ་བ་རབ་ཏུ་ལེགས་༎
འཁོར་ལོའི་དོན་རྣམས་ངས་བཤད་ཀྱིས་༎
འགྲོ་ལ་ཕན་ཕྱིར་གུས་པར་ཉོན་༎
གདོན་ཆེན་བཅོ་བརྒྱད་འཁོར་ལོ་ནི་༎
སྡེ་དཔོན་བཅོ་བརྒྱད་འཁོར་ལོ་སྟེ་༎
གཤིན་རྗེ་མ་མོ་འཁོར་དང་བཅས་༎
སྡེ་བརྒྱད་ལྷ་སྲིན་འཁོར་དང་བཅས་༎
དྲེགས་པའི་སྤྱི་ཡི་སྡེ་དཔོན་ཡིན་༎
འཆི་བདག་གཤིན་རྗེ་ནག་པོ་ནི་༎
གཤིན་རྗེ་ཡོངས་ཀྱི་སྡེ་དཔོན་ཡིན་༎
སྐྱེ་འགྲོ་སྲོག་གི་བདག་མོ་ནི་༎
འཆི་བདག་ནག་མོའི་བཙུན་མོ་ཡིན་༎
འབྱུང་བ་ལྔ་ཡི་བདག་མོ་ནི་༎
སྣང་སྲིད་མ་མོའི་སྡེ་དཔོན་ཡིན་༎
མུ་སྟེགས་ཀ་ལ་ཡཀྴ་ནི་༎
ལོག་འདྲེན་ཡོངས་ཀྱི་སྡེ་དཔོན་ཡིན་༎
སྔགས་པ་ལྔ་པ་གོལ་བ་ནི་༎
རུ་ཏྲའི་སྡེ་དཔོན་ཆེན་པོ་ཡིན་༎
ནག་པོ་མེ་ཡི་ཁ་རླངས་ཅན་༎
བདུད་རྣམས་ཡོངས་ཀྱི་སྡེ་དཔོན་ཡིན་༎
བདུད་མོ་ནག་མོ་ཁྲག་འཛག་མ་༎
བདུད་མོ་ཡོངས་ཀྱི་སྡེ་དཔོན་ཡིན་༎
མ་ཧ་ཀ་ལ་ལྷ་ཆེན་པོ་༎
འཇིག་རྟེན་ལྷ་ཡི་སྡེ་དཔོན་ཡིན་༎
ཡཀྴ་ནག་པོ་གློག་འཕྲེང་དང་༌༎
སྦལ་མགོན་ནག་མོ་ཁྲག་མིག་མ་།
ཁྱབ་འཇུག་ཆེན་པོ་མིང་སྲིང་རྣམས་༎
སྲིན་པོ་མོ་ཡིན་སྡེ་དཔོན་ཡིན་༎
གནོད་སྦྱིན་གང་བ་བཟང་པོ་ནི་༎
གནོད་སྦྱིན་ཡོངས་ཀྱི་སྡེ་དཔོན་ཡིན་༎
ཤ་ཟ་སྦྱིན་མོ་རལ་གཅིག་མ་༎
གནོད་སྦྱིན་མོ་ཡི་སྡེ་དཔོན་ཡིན་༎
སྲིད་པའི་རྒྱལ་པོ་ལི་བྱིན་ཧར་༎
རྒྱལ་པོ་གདོན་གྱི་སྡེ་དཔོན་ཡིན་༎
ཡམ་ཤུད་དམར་པོ་ཞེས་བྱ་བ་༎
བཙན་རྣམས་ཡོངས་ཀྱི་སྡེ་དཔོན་ཡིན་༎
རྗེ་དམུ་བཙན་པ་ཞེས་བྱ་བ་༎
དམུ་ཡི་སྡེ་དཔོན་ཆེན་པོ་ཡིན་༎
རྡོ་རྗེ་ལེགས་པ་ཞེས་བྱ་བ་༎
ཐེ་བྲང་ཡོངས་ཀྱི་སྡེ་དཔོན་ཡིན་།
ཁུ་ལེ་ལགས་དགུ་ཞེས་བྱ་བ་༎
འགོང་པོ་ཡོངས་ཀྱི་སྡེ་དཔོན་ཡིན་༎
དངོས་གྲུབ་བར་ཆོད་བྱེད་པ་ཡིན་༎
དམ་སྲི་༄༅༎
ཕོ་མོ་བསྒྲལ་བར་བྱ་༎
ཀླུ་རྒྱལ་གཞོན་ནུ་གཏུམ་མོ་དང་༌༎
དགའ་བོ་ལ་སོགས་ཀླུ་ཆེན་བརྒྱད་༎
ཀླུ་ཡི་སྡེ་དཔོན་ཆེན་པོ་ཡིན་༎
སྡེ་དཔོན་ཆེན་པོ་བཅོ་བརྒྱད་ཀྱི་༎
བླ་རྡོ་བཅང་ཞིང་དེ་ཉིད་དྲན་༎
རྣལ་འབྱོར་རབ་འབྲིང་ཐ་མ་ཡིས་༎
གནད་མ་དགུ་ཡི་འཁོར་ལོ་བསྐོར་༎
སྡེ་དཔོན་རྒྱལ་དང་དམངས་བཞིན་ནོ་༎
སྦྱོར་བ་བཞིན་གང་ཡང་གྲུབ་༎
སྡེ་དཔོན་བཅོ་བརྒྱད་ལས་སུ་དྲན་༎
གསང་སྒྲོལ་ཡིན་ཏེ་གདོན་མི་ཟ་༎
རྡོ་རྗེ་གཙུག་ལག་གི་བཤད་རྒྱུད་ཆེན་པོ་ལས་།
སྡེ་དཔོན་བཅོ་བརྒྱད་བཤད་པའི་ལེའུ་སྡེ་ཉེར་བཞི
པའོ་༎ ༎ དྲེགས་པའི་སྲོག་འཁོར་བསྟན་པ་ནི
༎ སྲོག་དང་སྲོག་འཁོར་དེ་ཁོ་ན་༎
བསྐུར་བ་ཕོ་ཉ་རང་སྔགས་རྨོད་༎
ཐམས་ཅད་བསྒྲལ་ཕྱིར་ཤེས་པར་བྱ་༎
འཁོར་ལོ་རྩིབས་བརྒྱད་འབར་བ་ལ་༎
ཞེ་སྡང་རྟགས་མཚན་ཁ་དོག་ལྔ་༎
དྲག་སྔགས་ལྔ་དང་བཅས་པའོ་༎
སྙིང་ཁྲག་དྲག་སྔགས་བསྟན་པ་ནི་༎
བཛྲ་སརྦ་དུཤྟན་༎
ཨེ་ཡ་མ་ཡ་།
མ་མ་རུ་ལུ་།
མ་ཏིར་ཏི་ཀ་ཏ་།
རུ་དྲ་ནི་།
རུ་དྲ་དུ་།
དུན་ཏིང་དུ་།
དེ་བ་ཨ་།
རག་ཤ་ར་།
རག་མོ་རུ་།
ཡག་ཤ་ཀྴ་།
ཡག་མོ་ཀྴ་།
ར་ཙ་ཙ་།
ཙ་ར་ཙ་།
མུན་མུན་པ་།
བཛྲ་ས་ཏུ་ཙ་།
ཧམ་ཤམ་ཏྲི་ཏྲི་།
རུ་ཏྲི་སྲི་།
ན་ག་ཕུ་།
ཏྲིག་ནན་།
ཧུར་ཐུམས་ཛ་།
མ་ར་ཡ་རྦད་།
བྷྱོ་རམ་ནན་།
ཞེས་ནི་དྲེགས་སྔགས་བརྗོད་ཙམ་གྱིས་༎
དྲེགས་པ་བཅོ་བརྒྱད་རང་འོད་ལས་༎
བུ་ག་དགུ་ནས་ཁྲག་ཏུ་སྐྱུག་། དྲན་པ་ཙམ་གྱིས་སྒྲོལ་བར་བྱེད་༎
ལུས་ཉམས་གྱུར་ནས་ནུས་པ་བྲལ་༎
རང་གཤེད་རང་ལ་འབེབས་པར་བྱེད་༎
རྡོ་རྗེ་གཙུག་ལག་གི་རྒྱུད་ཆེན་པོ་ལས་།
དྲེགས་པ་བཅོ་བརྒྱད་ཀྱི་སྲོག་འཁོར་བཤད་པའི་ལེའུ
སྡེ་ཉེར་ལྔ་པའོ་༎ ༎ གསང་ཆེན་འཁོར་ལོ
བསྟན་པ་ནི་༎ གསང་ཆེན་འཁོར་ལོ་ལྔ་ཡིན་ཏེ་༎
གསང་ཆེན་རིགས་ཆེན་འཁོར་ལོ་ནི་༎
བདེ་གཤེགས་དང་མ་འདུས་པ་ཡིན་༎
གཉིས་པར་གསང་ཆེན་ཆུ་འཁོར་རོ་༎
འདོད་ཆགས་སྒྲོལ་བའི་འཁོར་ལོ་ཡིན་༎
གསུམ་པར་གསང་ཆེན་མེ་འཁོར་ལོ་༎
ཞེ་སྡང་སྒྲོལ་བའི་འཁོར་ལོ་ཡིན་༎
བཞི་པར་གསང་ཆེན་རླུང་འཁོར་ལོ་༎
གཏི་མུག་སྒྲོལ་བའི་འཁོར་ལོ་ཡིན་༎
ལྔ་པར་གསང་ཆེན་སྤྱི་འཁོར་ལོ་༎
ཆགས་སྡང་འབྱེད་པའི་འཁོར་ལོ་ཡིན་༎
དེ་ལས་ཤེས་རབ་འཁོར་ལོ་ལྔ་༎
ཆགས་པའི་སེམས་ཀྱིས་དྲང་བར་བྱ་༎
གསང་ཆེན་འཁོར་ལོ་གཉིས་སུ་གསུངས་༎
ཐམས་ཅད་འབྱེད་པའི་འཁོར་ལོ་བཅུ་༎
ཐབས་དང་ཤེས་རབ་འཁོར་ལོའོ་༎
འདོད་ཆགས་ཞེ་སྡང་གཏི་མུག་རྣམས་༎
སྤངས་པས་མུ་སྟེགས་ལམ་དུ་འགྲོ་༎
མ་སྤངས་དངོས་གྲུབ་ཆེན་པོ་ཐོབ་༎
རང་བཞིན་མེད་པར་དེ་ཤེས་ན་༎
བསད་པ་ཉིད་ཀྱི་བྱང་ཆུབ་འཐོབ་༎
འདི་ལ་སྤང་བྱ་ཅི་ཡང་མེད་༎
བླང་བར་བྱ་བ་ཅི་ཡང་མེད་༎
ཐམས་ཅད་བྱང་ཆུབ་ཆེན་པོ་སྟེ་༎
གསང་ཆེན་འཁོར་ལོ་བསྙེན་པ་ཡིན་༎
རྡོ་རྗེ་གཙུག་ལག་གི་བཤད་རྒྱུད་ཆེན་པོ་ལས་།
གསང་ཆེན་བསྙེན་པའི་འཁོར་ལོ་བཤད་པའི་༄༅༎
ལེའུ་སྟེ་ཉེར་དྲུག་པའོ་༎  ༎ གསང་ཆེན་གཉིས་པའི་འཁོར་ལོ་ནི་།
གསང་ཆེན་འཁོར་ལོ་རྣམ་པ་དྲུག་། ཆགས་སྡང་ལྔ་ཡི་འཁོར་ལོ་དང་༌༎
འཕེན་བྱེད་འཁོར་ལོར་བཤད་པ་ཡིན་༎
གཉིས་པ་ཤེས་རབ་འཁོར་ལོ་ནི་༎
གསང་བ་བདུན་དུ་བཤད་པ་ཡིན་༎
དབང་ངོ་གསང་བ་གཅིག་པ་ལ་༎
རྟགས་པ་ཕབ་ནས་གསང་བ་བསྟན་༎
གཞན་གྱི་མཐུ་རྣམས་འཇོམས་པར་འགྱུར་༎
གཉིས་པ་གཉིས་ལྡན་འཁོར་ལོ་ལ་༎
རྟགས་ལ་ཕབ་ནས་གསང་བ་བསྟན་༎
དྲོད་དང་འབྲེལ་བར་བྱེད་པའི་སྔགས་༎
གསུམ་པ་གསང་བ་དངས་མ་སྟེ་༎
རྟགས་ལ་ཕབ་ནས་གསང་བ་བསྟན་༎
ས་ཐོབ་རྟགས་རྣམས་འཇིགས་པ་ཡིན་༎
བཞི་པ་གསང་བ་སྒྲོལ་སྔགས་ཏེ་༎
ཡི་གེ་སྲོག་ནི་ཡི་གེས་འཛིན་༎
ལྔ་པ་གསང་བ་འབྱིན་པའི་ལྔགས་༎
ཡི་གེ་སྲོག་ནི་ཡི་གེས་འཛིན་༎
དྲུག་པ་འབྱིན་པ་འཛིན་པའི་སྔགས་༎
ཡི་གེ་སྲོག་ནི་ཡི་གེས་འཛིན་༎
བདུན་པ་འདུས་པ་དཀྲུག་པ་སྟེ་༎
ཡི་གེ་སྲོག་ནི་ཡི་གེས་འཛིན་༎
འཁོར་ལོ་ཁོང་ནས་འཁོར་ལོ་འབྱུང་༌༎
དངས་མའི་འཁོར་ལོ་ཆེར་གསང་བའོ་༎
ཡི་གེ་ཁོང་ནས་ཡི་གེ་བྱུང་༌༎
དངས་མའི་ཡི་གེ་ཆེར་གསང་བའོ་༎
འབྱུང་བའི་ཁོང་ནས་འབྱུང་བ་འབྱུང་༌༎
དངས་མའི་འབྱུང་བ་ཆེར་གསང་བའོ་༎
གསང་ཆེན་འཁོར་ལོ་སྒྲུབ་པ་ཡིན་༎
རྡོ་རྗེ་གཙུག་ལག་གི་བཤད་རྒྱུད་ཆེན་པོ་ལས་།
གསང་ཆེན་བསྒྲུབ་པ་བཤད་པའི་ལེའུ་སྟེ་ཉེར་བདུན
པའོ་༎ ༎ གསང་ཆེན་ལས་ཀྱི་འཁོར་ལོ་ནི
༎ དངས་མ་འདུས་པ་བཅོ་བརྒྱད་ལ་༎
གསང་ཆེན་ལས་ཀྱི་འཁོར་ལོ་གསུམ་༎
དངས་མའི་འཁོར་ལོ་ཆེན་པོ་ཡིན་༎
འཁོར་ལོ་སྲོག་ནི་འཁོར་ལོས་འཛིན་༎
ཡི་གེ་སྲོག་ནི་ཡི་གེ་སྟེ་༎
འདུས་པའི་སྲོག་ནི་ཏིང་འཛིན་ཡིན་༎
ཏིང་འཛིན་སྲོག་ནི་ཏིང་འཛིན་ཏེ་༎
བཞི་བཅུ་རྩ་བཞི་འཁོར་ལོ་ཡིན་༎
སྲོག་འཁོར་ལས་ཆེན་བཅོ་བརྒྱད་དེ་༎
དྲེགས་པ་བཅུ་ལ་ཡིག་འབྲུ་ལྔ་༎
གཤིན་རྗེ་ལ་ནི་ཡིག་འབྲུ་གཉིས་༎
མ་མོ་ལ་ནི་ཡིག་འབྲུ་བཞི་༎
མུ་སྟེགས་གསུམ་ལ་རུ་ཏྲ་གཉིས་༎
བདུད་ཕོ་གཉིས་ལ་བདུད་མོ་གཉིས་༎
འཇིག་རྟེན་ལྷ་ལ་གཉིས་སུ་བསྟན་༎
སྲིན་པོ་གཉིས་ལ་སྲིན་མོ་གཉིས་༎
གནོད་སྦྱིན་ཕོ་མོ་གཉིས་གཉིས་ཏེ་༎
རྒྱལ་པོ་གཉིས་ལ་བཙན་ལ་གཉིས་༎
དམུ་ལ་གཉིས་ལ་ཐེ་རང་གསུམ་༎
འགོང་པོ་གསུམ་ལ་དམ་སྲི་གསུམ་༎
ཀླུ་གཉན་ས་བདག་གསུམ་དུ་འདུས་༎
དངས་མ་བཅོ་བརྒྱད་འབྲུ་རེ་སྟེ་༎
གཟིར་བྱེད་ཡི་གེ་འབྲུ་གཉིས་ཏེ་༎
ཕྲོག་བྱེད་ཡི་གེ་འབྲུ་གསུམ་ཡིན་༎
གཅོད་བྱེད་མཚོན་ཆ་འབྲུ་བཞི་སྟེ་༎
མཐར་སྡུད་ལས་ཀྱི་ཡི་གེ་གསུམ་༎
སྐྱིན་ཐང་སེར་བའི་ཡི་གེ་བརྒྱད་༎
སྒྲོལ་བྱེད་ཐོག་ལྔ་འབྲུ་ལྔ་སྟེ་༎
སྒྲོལ་བྱེད་དྲེགས་པ་བཅོ་བརྒྱད་ཀྱིས་༎
ལུས་ངག་ཡིད་གསུམ་དྲག་པ་སྟེ་།
ཁ་རླངས་སྤྲིན་དུ་ཆགས་པར་བྱེད་༎
གཟི་མདངས་གློག་གི་འོད་དུ་འབྱུང་༌༎
རྐན་སྒྲ་དྲག་པོ་འབྲུག་ཏུ་སྒྲོགས་༎
སྤྲུལ་པ་ཐོག་སེར་༄༅༎
སྐྱིན་ཐང་འབེབས་།
རྡོ་རྗེ་གཙུག་ལག་གི་བཤད་རྒྱུད་ཆེན་པོ་ལས་༎
གསང་ཆེན་ལས་ཀྱི་འཁོར་ལོ་བཤད་པའི་ལེའུ་སྟེ
ཉེར་བརྒྱད་པའོ་༎ ༎ གསང་ཆེན་འཁོར་ལོ་བསྟན
པ་ནི་༎ རང་བཞིན་དྲག་སྔགས་བསྟན་པ་སྟེ་༎
ཕྱི་དང་ནང་དང་གསང་བ་དང་༌༎
གསང་ཆེན་དང་ནི་གཏེར་དང་གནས་༎
ལྔ་གསུམ་ལས་ཀྱི་མཐའ་གསུམ་དང་༌༎
འབྲུ་གསུམ་ལས་རྣམས་བསྒྲུབ་པ་སྟེ་༎
ཏྲིག་ནན་རྦད་།
ཏྲིག་ནན་ཕཏ་།
ཏྲིག་ནན་ནན་༎
ཐུན་གཟེར་སྐབས་དང་སྦྱར་བར་བྱ་༎
རྡོ་རྗེ་གཙུག་ལག་འཁོར་ལོ་གསུམ་པའི་བཤད་རྒྱུད་ཆེན་པོ་ལས་།
གསང་ཆེན་རང་བཞིན་གྱི་ལེའུ་སྟེ་ཉེར་དགུ་པའོ་༎  ༎ གསང་ཆེན་འཁོར་ལོ་བསྟན་པ་ནི་༎
དྲག་པོ་སྔགས་ཏེ་གསང་བའི་གནས་༎
ཕྱི་དང་ནང་དང་གསང་བ་དང་༌༎
གསང་ཆེན་དང་ནི་གཏེར་དུ་སྦས་༎
དྲུག་གསུམ་ལས་ཀྱིས་མཐའ་གསུམ་དང་༌༎
རྦད་ཐུན་རྦད་།
རྦད་རིལ་རྦད་།
རྦད་ཧུར་རྦད་།
རྦད་ཐུམ་རྦད་།
སྐབས་ཀྱི་ཡན་ལག་ཤེས་བར་བྱ་རྡོ་རྗེ་གཙུག
ལག་འཁོར་ལོ་གསུམ་པའི་བཤད་རྒྱུད་ཆེན་པོ་ལས
། གསང་ཆེན་དྲག་པོའི་ལེའུ་སྟེ་སུམ་ཅུུ་པའོ་༎  ༎ གསང་ཆེན་འཁོར་ལོ་བསྟན་པ་ནི་༎
བཙན་ཐབས་སྔགས་ཏེ་གསང་བའི་ལས་༎
ཕྱི་དང་ནང་དང་གསང་བ་དང་༌༎
གསང་ཆེན་དང་ནི་གཏེར་དུ་གནས་༎
བདུན་གནམ་ལས་ཀྱི་མཐའ་གསུམ་དང་༌༎
རྦད་ནན་རྦད་ཕཏ་།
རྦད་ནན་རྦད་།
རྦད་ནན་ཏྲིག་། ཏྲིག་རྦད་ནན་།
འདི་ནི་སྔགས་ཀྱི་ཡང་སྙིང་སྟེ་༎
མེད་དུ་མི་རུང་ཀུན་ལ་གཅེས་༎
རྡོ་རྗེ་གཙུག་ལག་འཁོར་ལོ་གསུམ་པའི་རྒྱུད་ཆེན་པོ་ལས་༎
གསང་ཆེན་བཙན་ཐབས་ཀྱི་ལེའུ་སྟེ་སོ་གཅིག་པའོ་༎  ༎ གསང་ཆེན་འཁོར་ལོ་བསྟན་པ་ནི་༎
གསང་སྔགས་ཡིག་འབྲུ་བཅུ་གསུམ་པ་༎
ཐུན་གཟེར་རྩ་བའི་ལས་སུ་བསྟན་༎
ཨེ་བཛྲ་སརྦ་དུཤྟན་རྦད་ནན་།
སྭ་རྦ་བི་ཤ་ཏྲི་།
ཨེ་བཛྲ་སརྦ་བི་ཤ་ཏྲི་རྦད་ནན་༎
རུ་ཏྲ་རྦད་ཛ་།
ཕྱི་དང་ནང་དང་གསང་བ་དང་༌༎
གསང་ཆེན་དང་ནི་གཏེར་དུ་གནས་།
ཁ་བཅིངས་ལ་སོགས་ལས་རྣམས་ལ་༎
རྩིས་ནི་དྲུག་གིས་བརྩིས་པར་བྱ་༎
རྡོ་རྗེ་གཙུག་ལག་འཁོར་ལོ་གསུམ་པའི་༎
བཤད་རྒྱུད་ཆེན་པོ་ལས་༎
གསང་ཆེན་ཐུན་གཟེར་གྱི་ལེའུ་སྟེ་སོ་གཉིས་པའོ་༎  ༎ གསང་ཆེན་འཁོར་ལོ་བསྟན་པ་ནི་༎
དུག་ལྔ་གཤེད་དུ་དབབ་པ་ཡི་༎
ཕྱི་དང་ནང་དང་གསང་བ་དང་༌༎
གསང་ཆེན་དང་ནི་གཏེར་དུ་གནས་༎
རྩ་བའི་ཡིག་འབྲུ་བཅུ་གསུམ་ནི་༎
ར་ག་དེ་ཝེ་།
ཤ་མོ་ཧ་།
མ་ན་།
ཨི་རི་ཤ་བྷྱོ་།
རྒྱན་ལྔ་བཏགས་པས་གཤེད་ཏུ་དབབ་༎
རྒྱན་ལྔ་བཏགས་པས་གཤེད་དུ་བླང་༌༎
དེ་ལ་སྦྱོར་བའི་རྩིས་དྲུག་བྱ་།
ཁམས་ལྔས་དུག་ལྔ་སྐྱེད་པར་བྱེད་༎
དུག་ལྔས་ཁམས་ལྔ་སྡེབ་པར་བྱ་༎
རྡོ་རྗེ་གཙུག་ལག་འཁོར་ལོ་གསུམ་པའི་བཤད་རྒྱུད་ཆེན་པོ་ལས་།
དུག་ལྔ་གཤེད་དུ་དབབ་བསླང་གི་ལེའུ་སྟེ་སོ
གསུམ་པའོ་༎ ༎ གསང་ཆེན་འཁོར་ལོ་བསྟན་པ
ནི་༎ དུག་གསུམ་གཤེད་༄༅༎
དུ་དབབ་ཅིང་བླང་༌༎
ཕྱི་དང་ནང་དང་གསང་བ་དང་༌༎
གསང་ཆེན་དང་ནི་སྦས་པའི་གཏེར་༎
རྩ་བའི་ཡིག་འབྲུ་བརྒྱད་ཀྱིས་བསྐུལ་།
ར་ག་དེ་ཝེ་།
ཤ་མོ་ཧ་བྷྱོ་།
རྒྱན་གསུམ་བཏགས་པས་གཤེད་དུ་དབབ་༎
དེ་ལ་རྩ་བའི་རྩིས་དྲུག་ཏུ་།
ཁམས་གསུམ་དག་དང་དུག་གསུམ་བསྡེབ་༎
རྡོ་རྗེ་གཙུག་ལག་འཁོར་ལོ་གསུམ་པའི་བཤད་རྒྱུད་ཆེན་པོ་ལས་།
དུག་གསུམ་བཤེད་དུ་དབབ་བླང་གི་ལེའུ་སྟེ་སོ
བཞི་པའོ་༎ ༎ གསང་ཆེན་གདབ་པའི་དྲག་སྔགས
བསྟན་༎ རྩ་བའི་ཡིག་འབྲུ་དགུ་ཡིས་བསྐུལ་༎
ཨེ་ནི་དུ་མ་ར་མ་ར་ཡ་ཕཏ་།
དེ་ལ་སྦྱར་བ་རྒྱལ་པོ་སྡེབ་༎
ལྔ་བརྒྱ་དུས་ཀྱི་ཐ་མ་ལ་༎
སྦྱོར་བའི་མན་ངག་གསུམ་གྱིས་གདབ་༎
གདབ་པའི་གདབ་པ་ཆེན་གསང་བ་༎
སྦྱོར་བ་རྣམ་པ་ལྔ་དང་ལྡན་༎
སེམས་ཅན་རིགས་དྲུག་འགྲོ་བ་ལ་༎
སྦྱོར་བ་བཏགས་ལ་གདབ་པ་སྟེ་༎
མཁའ་ལ་རྒྱུ་བའི་སེམས་ཅན་དང་༌༎
རི་དྭགས་རྣམས་དང་སེམས་ཅན་ལ་༎
གདབ་པའི་སྔགས་ཀྱིས་ཚད་དང་ལྟ་༎
འཇིག་རྟེན་ཁམས་ཀྱི་རྐུན་མོ་རྣམས་༎
བཅིངས་ཏེ་རངས་པར་བྱ་བ་ནི་༎
ཨ་ཏི་རྦད་ཅེས་སྦྱོར་བ་སྡེབ་༎
ཉི་ཟླ་གསད་པའི་སྦྱོར་བ་ནི་༎
སུརྱ་རྦད་ཐུམ་རིལ་།
ཙན་དྲ་རྦད་རིལ་།
དེ་ལྟར་སྦྱོར་བ་བརྩམས་ཙམ་གྱིས་༎
མངོན་སུམ་ཚད་པའི་རྟགས་རྣམས་འབྱིན་༎
ཉི་ཤུ་རྩ་གཅིག་གྲངས་ཚང་བས་༎
རྫས་གཏོར་འཕྲོས་པས་འཕྲལ་དུ་འཆི་༎
རྡོ་རྗེ་གཙུག་ལག་འཁོར་ལོ་གསུམ་པའི་རྒྱུད་ཆེན་པོ་ལས་།
གདབ་པའི་དྲག་སྔགས་བསྟན་པའི་ལེའུ་སྟེ་སོ་ལྔ
པའོ་༎ ༎ གསང་ཆེན་ལུང་བསྟན་ནམ་མཁའ་བརྒྱད
༎ ཨེ་ཕཏ་།
ཨེ་ཛ་།
ཨེ་བྷྱོ་།
ཨེ་རྦད་།
ཨེ་ནན་།
ཨེ་རོལ་།
ཨེ་ཐུམ་ཨེ་ཏྲིག་། དེ་ལས་ཆེ་བས་སུམ་ཅུ་གཉིས་༎
རྡོ་རྗེ་གཙུག་ལག་འཁོར་ལོ་གསུམ་པའི་བཤད་རྒྱུད་ཆེན་པོ་ལས་།
ལུང་བསྟན་ནམ་མཁའ་བརྒྱད་ཀྱི་འཁོར་ལོ་བསྟན་པའི
ལེའུ་སྟེ་སོ་དྲུག་པའོ་༎ ༎ གསང་ཆེན་ལུང
བསྟན་རླང་ཆེན་བརྒྱད་༎
ཡམ་ཕཏ་།
ཡམ་ཛ་།
ཡམ་བྷྱོ་།
ཡམ་རྦད་།
ཡམ་ནན་།
ཡམ་རིལ་།
ཡམ་ཐུལ་ཡམ་ཏྲིག་། དེ་ལས་ཕྱེ་བས་སུམ་ཅུ་གཉིས་༎
རྡོ་རྗེ་གཙུག་ལག་འཁོར་ལོ་གསུམ་པའི་བཤད་རྒྱུད་ཆེན་པོ་ལས་།
གསང་ཆེན་ལུང་བསྟན་རླུང་ཆེན་བརྒྱད་ཀྱི་འཁོར་ལོ
བསྟན་པའི་ལེའུ་སྟེ་སོ་བདུན་པའོ་༎ ༎ གསང
ཆེན་ལུང་བསྟན་ཆུ་ཆེན་བརྒྱད་༎
བམ་ཕཏ་།
བམ་ཛ་།
བམ་བྷྱོ་།
བམ་རྦད་།
བམ་ནན་།
བམ་རིལ་།
བམ་ཐུམ་།
བམ་ཏྲིག་། དེ་ལས་ཕྱེ་བས་སུམ་ཅུ་གཉིས་༎
རྡོ་རྗེ་གཙུག་ལག་འཁོར་གསུམ་པའི་བཤད་རྒྱུད་ཆེན་པོ་ལས་།
གསང་ཆེན་ལུང་བསྟན་ཆུ་བརྒྱད་ཀྱི་ལེའུ་སྟེ་སོ
བརྒྱད་པའོ་༎ ༎ གསང་ཆེན་མེ་བརྒྱད་འཁོར་ལོ
མེ་ཆེན་བརྒྱད་༎ རམ་ཕཏ་།
རམ་ཛ་།
རམ་བྷྱོ་།
རམ་རྦད་།
རམ་ནན་།
རམ་རིལ་།
རམ་ཐུམ་།
གསང་ཆེན་ལུང་བསྟན་ས་ཆེན་བརྒྱད་༎
སུམ་ཕཏ་།
སུམ་ཛ་།
སུམ་བྷྱོ་།
སུམ་རྦད་།
སུམ་ནན་།
སུམ་རིལ་།
སུམ་ཐུམ་།
སུམ་ཏྲིག་། དེ་ལས་ཕྱེ་བས་སུམ་།
བཤད་རྒྱུད་ཆེན་པོ་ལས་།
གསང་ཆེན་ལུང་བསྟན་ས་བརྒྱད་ཀྱི་༄༅༎
ལེའུ་སྟེ་བཞི་བཅུུ་པའོ་༎  ༎ གསང་ཆེན་དུས་ཀྱི་འཁོར་ལོ་བསྟན་༎
འབྱུང་བ་ལྔ་ཡིས་ཕྱེ་བ་ཡི་༎
ལོ་ནི་བཅུ་གཉིས་བསྟན་པ་ལ་༎
འབྱུང་བ་ལྔས་ཕྱེ་དྲུག་ཅུར་འགྱུར་༎
རླུང་རྟ་དབང་ཐང་སྲོག་ལུས་དང་༌༎
སྐྱེས་སྨེ་སྐར་མ་སྦྱར་བ་ནི་༎
ལོ་ཟླ་ཉི་མ་དུས་ཚོད་སྙིང་༌༎
གཟུང་ལ་དགྲ་བགེགས་འདུལ་བར་བྱ་༎
རེ་རེ་རྟེན་འབྲེལ་ལྔ་ཚང་བས་༎
འདུས་པའི་དྲག་སྔགས་ལྔས་བརྡེག་བྱ་༎
རླུང་རྟ་འགོ་ནས་གཟིར་བྱེད་གཉིས་༎
ཏྲིག་ནན་།
དབང་ཐང་སྐྱེས་ནས་འཕྲོག་བྱེད་གསུམ་།
ཧུར་ཐུམས་ཛ་།
སྲོག་གི་སྙིང་ཁར་གནས་པ་སྟེ་༎
རང་བཞིན་དྲག་པོ་བཙན་ཐབས་གསུམ་༎
ཏྲིག་ནན་ཧུ~མ་ཕཏ་།
རྦད་ནན་ཕཏ་།
ཙིཏྟ་རྦད་ནན་།
ལུས་ནི་ལྟེ་བ་ན་གནས་ཏེ་༎
འཁོར་བ་བརྩད་གཅོད་ཡིག་འབྲུ་དགུ་༎
ཙིཏྟ་རྦད་ཐུམ་རིལ་།
མ་ར་ཡ་རྦད་།
ཀེ་སྨེ་འཛོམ་པ་གསང་གནས་ཏེ་༎
ཨོམ་མ་ར་ཡ་ཛ་ཧུ~མ་མ་ར་ཡ་བྷྱོ་།
ཨེ་མ་ར་ཡ་།
དེ་ལ་གསང་བའི་ལས་ལྔ་སྡེབ་།
དེ་ཡི་སྣ་ཚོགས་འཁོར་ལོ་འགྲུབ་༎
ལས་རྣམས་ཀུན་ལ་སྦྱར་བར་བྱ་༎
གསང་བའི་རྩིས་སུུ་ངས་ལུང་བསྟན་༎
རྡོ་རྗེ་གཙུག་ལག་འཁོར་ལོ་གསུམ་པའི་བཤད་རྒྱུད་ཆེན་པོ་ལས་།
ལུང་བསྟན་གྱི་འཁོར་ལོ་སྣ་ཚོགས་བསྟན་པའི་ལེའུ
སྟེ་ཞེ་གཅིག་པའོ་༎ ༎ གསང་ཆེན་མ་ར
ཡ་ཡི་གཟེར་༎ འཇིག་རྟེན་འབྱུང་བའི་གཟེར་དུ་བསྟན་༎
དང་པོ་འབྱུང་བ་རླུང་གི་གཟེར་༎
དབུས་སུ་ཡ་ལ་གཡས་སུུ་མ་༎
ཕཏ་ནས་བཟུང་ནས་ར་ལ་གཏུག་། བར་དུ་རྦད་བཅུ་རླུང་གི་གཟེར་༎
གཉིས་པ་མེ་ཡི་གཟེར་གདབ་སྟེ་༎
ཡ་སར་ར་ལ་ར་སར་ཡ་༎
མ་ནས་བཟུང་ནས་ཕཏ་ལ་གཏུག་། རྦད་གཉིས་བར་དུ་བཅུག་པའོ་༎
གསུམ་པ་འབྱུང་བ་ཆུ་ཡི་གཟེར་༎
ར་སར་ཕཏ་ལ་ཕཏ་སར་ར་༎
ཕཏ་ནས་བཟུང་ནས་ཡ་ལ་གཏུག་། ཡ་ནས
གཟུང་ནས་ར་ལ་གཏུག་། རྦད་གཉིས་བར་དུ
མ་བཅུག་པ་༎ གསད་པ་དྲག་པོ་བཙན་ཐབས་ཡིན་༎
བཞི་པ་འབྱུང་བ་ས་ཡི་གཟེར་༎
ཕཏ་སར་ནན་ལ་ནན་སར་ཕཏ་༎
ཕཏ་ནས་བཟུང་ན་ཡ་ལ་གཏུག་། ཡ་ནས
བཟུང་ན་ར་ལ་གཏུག་། མཚོན་ཆའི་ཡི་གེ
ནན་བཅུག་སྟེ་༎ རྦད་གཉིས་བར་བཅུག་བཞག་བྱ་བ་༎
གཟེར་བ་དྲག་པོ་བཙན་ཐབས་ཡིན་༎
དང་པོ་རང་བཞིན་དཀྲུགས་པ་ལ་༎
ནད་ནི་རླུང་ནད་ལྟ་བུ་འོང་༌༎
གཉིས་པའི་རང་བཞིན་དཀྲུགས་པ་ལ་༎
ནད་ནི་ཚ་བ་མྱོས་པ་འོང་༌༎
གསུམ་པའི་རང་བཞིན་དཀྲུགས་པ་ལ་༎
ནད་ནི་གཟེར་ནད་དྲུག་ཅུ་འོང་༌༎
བཞི་པའི་རང་བཞིན་དཀྲུགས་པ་ལ་༎
ནད་ནི་བྱིང་འགྱུར་སྐད་མི་ཐོན་༎
རང་བཞིན་དཀྲུགས་དང་དྲག་པོར་དཀྲུགས་༎
བཙན་ཐབས་དཀྲུགས་པར་ཤེས་པར་བྱ་༎
སྟོབས་ཉམས་དཀྲུགས་པ་རང་བཞིན་ཏེ་༎
དགྲ་གཤེད་དཀྲུགས་པ་དྲག་པོར་འགྱུར་༎
བཟློག་པའི་དཀྲུགས་པ་བཙན་ཐབས་ཡིན་༎
རྡོ་རྗེ་གཙུག་ལ་འཁོར་ལོ་གསུམ་པའི་བཤད་རྒྱུད་ཆེན་པོ་ལས་།
མ་ར་ཡ་གསང་བའི་གཟེར་གྱི་ལེའུ་སྟེ་ཞེ་གཉིས་པའོ་༎  ༎ དེ་ནས་བཅོམ་ལྡན་༄༅༎
འདས་དཔལ་ཀུན་ཏུ་བཟང་པོས་།
འཁོར་འདུས་པ་ལ་མཚན་ཉིད་ལྔ་དང་ལྡན་པར་གཟིགས་ཏེ་།
མཚན་ཉིད་གསུམ་དང་ལྡན་པའི་ཨུཏྤ་ལ་ལྟ་བུ་དང་༌།
མཚན་ཉིད་གསུམ་དང་ལྡན་པའི་པདྨ་དཀར་པོ་ལྟ་བུ་དང་༌།
མཚན་ཉིད་བཞི་དང་ལྡན་པའི་པདྨ་དམར་པོ་ལྟ་བུ་དང་༌།
མཚན་ཉིད་ལྔ་དང་ལྡན་པའི་ཙན་དན་ལྟ་བུ་དང་༌།
མཚན་ཉིད་བདུན་དང་ལྡན་པའི་རིན་པོ་ཆེ་ལྟ་བུ་ལ་།
རང་གི་མཚན་དང་སྦྱར་བའི་དོན་གསང་བའི་རྒྱུད
དོན་རྣམས་ཟུང་ཞིག་། གསང་བའི་རྒྱ་བདུན་གྱི
དོན་ཁྲོལ་ཅིག་། ནོར་བུ་རིན་པོ་ཆེ་ལྟར
ཆོངས་ཤིག་། ཅེས་བཀའ་སྩལ་པས་།
འཇིག་རྟེན་ལས་འདས་པ་དང་འཇིག་རྟེན་པའི་འཁོར་རྣམས་ཡིད་རངས་ཏེ་།
བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ་༎
རྡོ་རྗེ་གཙུག་ལག་འཁོར་ལོ་གསུམ་པའི་བཤད་རྒྱུད་ཆེན་པོ་ལས་།
རྒྱུད་ཡོངས་སུ་གཏད་པ་དང་རྗེས་སུ་ཡི་རང
བའི་ལེའུ་སྟེ་ཞེ་གསུམ་པའོ་༎ ༎ རྡོ་རྗེ
གཙུག་ལག་འཁོར་ལོ་གསུམ་པའི་བཤད་རྒྱུད་ཆེན་པོ

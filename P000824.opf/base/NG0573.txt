ཞང་བློན་དང་༌།
མོན་པ་ནག་པོའོ་༎
དེ་བཞིའི་ཟོར་དང་སྦྱར་ན་ཚངས་པ་ཆེན་པོའང་ཟླ་བ་གཅིག་གིས་གདོན་མི་ཟའོ་༎
གསོལ་པ་།
དེ་བཞིའི་ཟོར་དང་སྔགས་བཤད་དུ་གསོལ་།
ཞེས་གསོལ་པ་དང་༌།
བཀའ་སྩལ་པ་།
བན་དྷེའི་ཐོད་ཟོར་དང་༌།
བོན་པོའི་རྭ་ཟོར་དང་༌།
མོན་པ་ནག་པོའི་ཀོང་ཟོར་དང་༌།
ཞང་བློན་ནག་པོའི་མདའ་ཟོར་རོ་༎
དེ་ལ་བོན་པོའི་རྭ་ཟོར་བཤད་པར་བྱ་སྟེ་།
མནྡལ་གྲུ་གསུམ་ནག་པོའི་སྟེང་དུ་།
གཡག་རུ་གཡས་པའམ་།
གཡག་རོག་པོའི་རྭ་ཡི་ནང་དུ་ལིང་ག་བྱད་དུ་བཅུག་སྟེ་།
གཡུལ་སྤྲད་པའི་རྡོ་དཀར་པོ་ལ་ཁྲག་གིས་བྱུགས་པ་དང་༌།
མི་ཕུང་ཤུལ་གྱི་རྡོ་བ་ནག་པོ་ལ་དུག་གིས་བྱུགས་པ་དང་༌།
མ་ར་ཡ་བཏགས་པས་ལས་བྱའོ་༎
དེ་ནས་ནམ་ཕྱེད་ན་འཕང་ངོ་༌༎
འཆར་ཁ་ནག་པོའི་རྒྱུད་ལས་།
བོན་པོ་རྭ་ཟོར་གྱི་ལེའུ་སྟེ་ལྔ་པའོ་༎
༎ དེ་ནས་བན་དྷེ་ནག་པོའི་ཐོད་ཟོར་བཅའ
བ་ནི་། རབས་ཆད་ནག་པོའམ་།
སྣེལ་དྲི་མའམ་།
མཛེ་པོའི་འམ་།
ཡང་ན་དུམ་བུ་དྲུག་པའམ་།
བརྒྱད་པའི་ནང་དུ་ལིང་ག་བཅུག་ལ་།
ཉུངས་ཀར་དང་༌།
ཉུངས་ནག་དང་༌།
དུག་དང་༌།
ཁྲག་ཐམས་ཅད་ལ་བསྙེན་པ་བསྐྱལ་ལ་ཐུན་སྒྲུབ་བྱས་ཏེ་།
ཐོད་པ་ཟོར་དུ་འཕང་ངོ་༌༎
གཤིན་རྗེ་འཆར་ཁ་ནག་པོའི་རྒྱུད་ལས་།
བན་དྷེའི་ཐོད་ཟོར་གྱི་ལེའུ་སྟེ་དྲུག་པའོ་༎  ༎ མོན་པ་ནག་པོའི་ཀོང་ཟོར་ནི་།
དུག་སྣ་ཚོགས་དང་ཁྲག་གིས་སྤྲུས་ལ་།
ཀོང་བུ་ཟུར་གསུམ་བདུན་བྱས་ལ་།
ནང་དུ་དུད་པ་དང་༌།
ཚ་བ་དང་༌།
སྒོག་སྐྱ་དང་༌།
སྦང་མ་བླུགས་ལ་།
བསྙེན་པ་མང་དུ་བྱས་ལ་དགྲ་ཕྱོགས་སུ་འཕང་ངོ་༌༎
ཟོར་ཡོ་འཕེན་ཁར་རྡེའུ་དཀར་ནག་ལ་སྨོད་པ་བོར་རོ་༎
འཆར་ཁ་ནག་པོའི་རྒྱུད་ལས་།
མོན་པ་ནག་པོའི་ཀོང་ཟོར་གྱི་ལེའུ་སྟེ་བདུན
པའོ་༎ ༎ ཞང་བློན་གྱི་མདའ་ཟོར་བཅའ་བ
ནི་། སྨྱུག་མ་ཚིག་གསུམ་པའི་མདའ་ལ་།
བྱ་རོག་འུག་པའི་སྲིན་བྱ་གསུམ་གྱི་སྒྲོ་སྐྱོན་ལ་།
སྐྱེར་བའི་མདེའུ་ཟུར་གསུམ་པ་ལ་།
མ་ར་ཡ་བྷྱོ་བྲིས་བཙུགས་ལ་།
དུག་དང་ཁྲག་གི་ངར་བླུད་ལ་།
ཐུན་རྫས་ཐམས་ཅད་ལ་བཟླས་པར་བྱས་ལ་།
ཐུན་སྦུ་གུར་བླུགས་།
འདོད་པའི་ཤིང་ངམ་།
མཆོག་ཆེན་གྱི་རྩིབས་མ་ལ་ཞིང་རྒྱུད་ཀྱི་རྒྱུད་བཏགས་ཏེ་འཕགས་ན་།
དགྲ་ཐམས་ཅད་ཕུང་བར་ངེས་སོ་༎
འཆར་ཁ་ནག་པོའི་རྒྱུད་ལས་།
ཞང་བློན་གྱི་མདའ་ཟོར་གྱི་ལེའུ་སྟེ་བརྒྱད་པའོ་༎  ༎ གསོལ་པ་།
བཅོམ་ལྡན་འདས་དེ་རྣམས་ཀྱི་གསང་སྔགས་བསྟན་དུ་གསོལ་།
ཅེས་ཞུས་པས་།
བཀའ་སྩལ་ཏོ་༎
དེ་རྣམས་ཀྱི་གསང་སྔགས་ནི་འདི་ལྟ་སྟེ་།
སྔགས་མ་བསྟན་ན་ལས་མི་འགྲུབ་སྟེ་།
ཡ་མ་འཆར་ཀའི་རྒྱུད་ལས་ལས་ཐམས་ཅད་འགྲུབ་པར་བྱེད་པ་ནི་འདི་ཡིན་ནོ་༎
ཤ་རི་བྷྱོ་།
མ་རི་བྷྱོ་།
ཁྲག་མ་མ་བྷྱོ་།
རྩི་ར་སྙིང་བྷྱོ་།
སྙིང་བྷྱོ་།
མ་ཀྴི་ཐོད་ཁྲག་བྷྱོ་།
ཁྲག་ཏི་སྙིང་ལ་ཡ་།
ནྲྀ་སྲི་ཆོད་།
མུ་ལོ་ཆོད་།
ཤ་ལོ་ཆོད་།
ཤ་ལ་ཀྱིང་ཀྱིང་བྷྱོ་བྷྱོ་།
ས་མ་ཡ་ཨ་ཏི་ཀྲ་མ་ནྲྀ་པ་ར་ན་བཟློག་། སྔགས་འདིས་༄༅༎
བསྟུས་པའོ་ཞེས་བྱའོ་༎
ཨོམ་ཨ་ཀྲོ་ཏེ་ཀ་བྷ་རི་བ་རི་ཤག་ཕྱེ་།
དུ་པེ་ཏ་ལ་ཙིཀྲ་ཧ་ན་ཧ་ན་ཧུ~མ་ཕཏ་།
གདུག་ཅན་རླག་བྱེད་གསང་སྔགས་ཏེ་༎
མིང་ནི་མཐའ་མེད་ཅེས་བྱའོ་༎
ཤི་རི་བྷྱོ་ཤ་ཏྲུམ་མ་ར་ཡ་རྦད་།
མ་རི་བྷྱོ་ཤ་ཏྲུམ་མ་ར་ཡ་རྦད་།
དེས་འདྲེའོ་༎
ས་མ་ཡ་ནྲྀ་པར་ན་ཡ་ཤ་ཏྲུམ་མ་ར་ཡ་རྦད་།
ཟློག་ན་བཟློག་དང་བྷྱོ་གདགས་།
སྲུང་ན་རཀྴ་གདགས་།
གསོད་ན་ཤ་ཏྲུམ་མ་ར་ཡ་རྦད་གདགས་སོ་༎
གཤིན་རྗེ་འཆང་ཀ་ནག་པོའི་རྒྱུད་ལས་།
གསང་སྔགས་བསྟན་པའི་ལེའུ་སྟེ་དགུ་པའོ་༎  ༎ ཀྱེ་བཅོམ་ལྡན་འདས་།
སྲུང་དང་ཟློག་གསད་པ་ཡི་༎
ལས་རྣམས་ཀོང་བུས་བྱེད་པ་ན་༎
ཀོང་བུའི་རྫས་དང་ཀོང་པུའི་རྒྱུ་༎
ཀོང་བུའི་དོན་རྣམས་བཤད་དུ་གསོལ་༎
ཅེས་པ་དང་༌།
བཀའ་སྩལ་པ་།
ལས་ཐམས་ཅད་ཀོང་བུས་བྱེད་དོ་༎
ཀོང་བུའི་རྒྱུ་ནི་གཡུལ་སྦྲད་པའི་ས་དང་༌།
ཕུང་ཤུལ་གྱི་ས་དང་༌།
དུར་ཁྲོད་ཀྱི་ས་ལའོ་༎
ཀོང་བུའི་རྫས་ནི་།
གཤིན་རྗེའི་གཉེན་པོ་ཉུངས་ཀར་སྒང་བུ་དང་༌།
བདུད་ཀྱི་གཉེན་པོ་བྲག་ནག་པོའི་ཚེ་དང་༌།
རྒྱལ་པའི་གཉེན་པོ་སྤོས་དང་༌།
མ་བདུད་ཀྱི་འཕང་དང་༌།
གནོད་སྦྱིན་གྱི་དུད་པ་དང་༌།
ཀླུའི་ཤ་ཁྲག་དང་༌།
ཐེའུ་རང་གི་སྦང་མ་དང་༌།
མཁའ་འགྲོ་མའི་མར་མེ་དང་༌།
གཟའི་ཚེར་མ་དང་༌།
ས་བདག་གི་ལྷ་བཤོས་དང་༌།
དྲེ་བོ་དང་ནག་མོའི་ཕབས་དང་༌།
ཚིག་མ་དང་༌།
འགོང་པོའི་དུག་དང་༌།
བཙན་གྱི་རྟ་ཚིལ་དང་༌།
རྨུ་ཡི་གཉེན་པོར་རམས་དང་༌།
ཐམས་ཅད་ཀྱི་གཉེན་པོར་ཤ་ཁྲག་གོ་། ཀོང
བུའི་དོན་ནི་མ་ཏྲང་རུ་ཏྲ་བརླགས་པར་བྱས
སོ་༎ ཕུང་བར་བྱས་སོ་༎
ཀོང་བུ་འཕེན་པའི་དུས་སུ་།
རང་བེར་ནག་དང་ཐོད་ནག་པོ་བཅིངས་ལ་།
གཡང་གཞི་གོན་པ་གདོང་ཁྲག་གིས་བྱུགས་ལ་།
རང་འཆར་ཁ་ནག་པོའི་ཏིང་ངེ་འཛིན་དུ་ཞུགས་ལ་།
གྲི་བོ་ལག་ནན་གྱི་སྐྲ་དང་༌།
ཙན་བྷ་ལིའི་སྐྲ་ཤད་ཀྱིས་བརྡམ་།
གཡུལ་དུ་བསྐྲད་པའི་སྐྲལ་སུམ་སྒྲིལ་དུ་བྱས་ལ་འུར་རྡོ་བྱ་།
ཞིང་ལྤགས་ཀྱི་མཐིལ་བྱ་།
ཚོན་སྐུད་ཀྱི་འཇག་བཏགས་ལ་ནམ་ཕྱེད་ཉི་ཕྱེད་ན་འཕང་ངོ་༌༎
གཤིན་རྗེ་འཆར་ཁ་ནག་པོའི་རྒྱུད་ལས་།
ཀོང་ཟོར་གྱི་རྒྱུ་དང་རྫས་བསྟནཔའི་ལེའུ་སྟེ་བཅུ་པའོ་༎།
། གསོལ་པ་།
བཅོམ་ལྡན་འདས་།
ལྔ་བརྒྱ་དུས་ཀྱི་ཐ་མ་ལ་༎
སྡིག་ཅན་ཕུར་བཟློག་བྱེད་པ་ཡི་༎
བན་དེ་དམ་ཉམས་བསྒྲལ་བའི་ཐབས་༎
ལེགས་པར་བདག་ལ་བཤད་དུ་གསོལ་༎
ཅེས་གསོལ་བ་དང་༌།
བཀའ་སྩལ་པ་།
ལྔ་བརྒྱ་དུས་ཀྱི་སྙིགས་མ་ལ་༎
བན་དེ་དམ་ཉམས་ཕུར་བཟློག་མཁན་༎
གཤིན་རྗེ་འཆར་ཁ་ནག་པོ་ཡིས་༎
ཐུགས་ཀྱི་འཁོར་ལོ་བྱས་འགྱུར་ན་༎
སྡིག་ཅན་མྱུར་དུ་རང་གཤེད་འཁོར་༎
དེ་བས་ཁྱོད་ཀྱིས་ལེགས་པར་ཉོན་༎
བན་དེ་ནང་འགྲས་ན་སྟེགས་བུ་གྲུ་བཞི་ནག་པོའི་སྟེང་དུ་གནས་ལྔའི་ས་བརྡུངས་ལ་།
གཤིན་རྗེ་འཆར་ཁ་ནག་པོའི་གཟུགས་བྱས་ལ་།
གཡས་སུ་ཁྲམ་ཤིང་གཡོན་ཞགས་པ་ཐོགས་པ་བྱས་ལ་།
རབས་ཆད་ཐོད་པ་གཅིག་གི་༄༅༎
ནང་དུ་མེ་རླུང་གི་འཁོར་ལོ་བྲིས་ལ་གཞུག
། ཞབས་མས་གྲིལ་ལ་ཚོན་སྐུད་ཀྱིས་བཅིངས་ལ
སྙིང་ཁར་གཞུག་། ཏིང་ངེ་འཛིན་དུ་ཞུགས་ལ
ཤ་ཁྲག་གིས་གཏོར་མ་གཏང་ཞིང་༌།
ཞག་ཉི་ཤུ་རྩ་གཅིག་བསྙེན་པ་བསྐྱལ་ལོ་༎
དེ་ཡང་རང་མ་འབགས་པའི་དྲི་མ་ལ་གཟུགས་བྱས་ལ་།
གྲོ་ག་ལ་ཁོ་ཡི་མིང་རུས་བྲིས་ལ་།
སྙིང་ཁར་ཨེ་ནྲྀ་བྲི་།
དཔུང་པ་གཡས་པར་རུས་བྲིས་།
མདོམས་སུ་བུ་སྨད་ཀྱི་མིང་བྲིས་ལ་སྙིང་ཁར
གཞུག་། དེ་ཚོ་ཞགས་པས་བཅིངས་ཏེ་རྡོ་རྗེས
གནན་ཅིང་བརྡེག་། ཐ་མར་གཟུགས་དེ་ཁོའི་ཕྱོགས
སུ་རྐང་བ་ཡར་།
མགོ་བོ་མར་བཅུག་ལ་གནན་ནོ་༎
འཆར་ཁ་ནག་པོའི་རྒྱུད་ལས་།
ཐུགས་ཀྱི་འཁོར་ལོའི་ལེའུ་སྟེ་བཅུ་གཅིག་པའོ་༎  ༎ ཡང་གསོལ་པ་།
བཅོམ་ལྡན་འདས་།
གཤིན་རྗེ་འཆར་ཁ་ནག་པོ་དང་༌༎
ལས་ཀྱི་ཤན་པ་བཞི་པོ་ཡི་༎
སྐུ་མདོག་དང་ཕྱག་མཚན་རྣམས་ལེགས་པར་བདག་ལ་བཤད་དུ་གསོལ་།
ཅེས་ཞུས་པ་དང་༌།
བཀའ་སྩལ་པ་།
གཤིན་རྗེ་འཆར་ཁ་ནག་པོ་ནི་མདོག་གནག་ལ་འཚེར་བ་།
ཆར་ནག་འོང་བའི་སྤྲིན་ནི་ནག་ལ་འཁྲུག་ཅིང་དྲག་པས་།
མདོག་ནག་པ་ལ་མིང་བཏགས་པ་སྟེ་།
འཆར་ཁ་ནག་པོ་ཞེས་བྱའོ་༎
དབུལ་དར་ནག་པོའི་ཐོད་བཅིངས་པ་།
སྐུ་གསུང་ཐུགས་དང་ལྡན་པའི་རྟགས་སུ་མཆོད་རྟེན་གསུམ་དང་ལྡན་པ་།
དར་ནག་པོའི་བེར་གསོལ་བ་།
སྦྲུལ་སྔོན་པོའི་མཇུག་མ་རབ་ཏུ་འཁྲིལ་བ་།
མིག་མེ་མ་དག་གི་ཕུང་པོ་བུས་པ་འདྲ་བ་།
མཆེ་བ་གཙིགས་ཤིང་ཞལ་གདངས་པ་།
ཤིན་ཏུ་ཁྲོས་ཤིང་རྔམ་པར་བསྒོམ་།
ཤན་པ་བན་དེ་ནག་པོ་སྨུག་ནག་ཁྲོས་པར་བསྒོམ་།
ནག་པོ་རལ་གྲི་ཅན་།
དར་ནག་ཅོད་པན་ཅན་།
གཡས་རྡོ་རྗེ་གཡོན་དར་ནག་འཕྱར་བའོ་༎
ཞང་བློན་ནག་པོ་ནད་རྐྱལ་དང་མཚོན་གྱི་གྲུ་གུ་ཅན་ནོ་༎
བོན་པོ་ནག་པོ་དམར་ནག་ལྕགས་ཀྱི་སྦར་ཤད་ཅན་།
དར་ནག་གི་ཅོད་པན་ཅན་ནོ་༎
མོན་པ་ནག་པོ་གྲི་གུག་དང་སྦྲུལ་ཞགས་ཅན་ནོ་༎
གཞན་ཡང་དེའི་འཁོར་ནི་།
བདུད་དང་༌།
གཤིན་རྗེ་དང་༌།
མ་མོའི་ཚོགས་ཀྱིས་བསྐོར་བའོ་༎
གཤིན་རྗེ་འཆར་ཁ་ནག་པོའི་རྒྱུད་ལས་།
ལྷ་བསྒོམ་པའི་ལེའུ་སྟེ་བཅུ་གཉིས་པའོ་༎  ༎ ཡང་གསོལ་པ་།
གཤིན་རྗེ་འཆར་ཀ་ནག་པོ་ཡི་༎
བདུད་ཀྱི་གདོང་ཟོར་ནག་པོ་ཡིས་༎
དགྲ་བོ་གསད་པ་བཤད་དུ་གསོལ་༎
ཞེས་ཞུས་པས་།
བཀའ་སྩལ་པ་།
གསང་བའི་མན་ངག་བདུད་ཀྱི་རྭ་ཟོར་ནག་པོ
དང་སྤགས་ཏེ་གསད་པ་ནི་བཤད་ཀྱིས་ཉོན་ཅིག
། གང་ཞིག་མཐུ་ཆེ་བ་དང་འགྲས་ན་།
ལུས་ཏིལ་མར་གྱིས་བསྐུས་ལ་།
གཡག་རུ་གཡས་པའི་ནང་དུ་ལིང་ཁ་བཅུག་ལ་ཐུན་གྱིས་བྲབས་ལ་།
ཁྲག་སྣ་ཚོགས་དང་༌།
འཚེ་དང་༌།
ཉུངས་ཀར་དང་༌།
སྙིང་སྣ་ཚོགས་བསྲེས་ལ་།
ནམ་ཕར་ཕྱེད་ཚུར་ཕྱེད་ན་ཡུགས་ས་མོས་གཏོར་ན་རབ་།
མེད་ན་རང་བདུད་ཆས་སུ་ཞུགས་ལ་བྱའོ་༎
ཟོར་ཁ་ཐམས་ཅད་བཟློག་པའི་གསང་སྔགས་ནི་།
ཨོམ་ཧ་དེ་མོ་།
ཧ་ཧིད་དྷ་ཡ་། ༄༅༎
པྲ་ཧ་ར་ནི་ཧུ~མ་ཕཏ་།
བྷྱོ་བྷྱོ་བྷྱོ་།
ས་མ་ཡ་།
ཨ་ཏྲི་ཀྲ་མ་ཏི་།
བཟློག་བཟློག་། ཨ་ལ་ལ་པྲ་མོ་ཧ་།
བྷྱོ་བྷྱོ་བྷྱོ་།
ཞེས་བཟླས་ཏེ་གཏོར་རོ་༎
ཕ་ཚན་བྱོལ་ཁ་བྱེད་ན་།
ཁྲག་དང་༌། ཉུངས་ཀར་དང་༌།
ཚེས་བྱའོ་༎
ནང་པ་དང་སྲི་བུ་འདྲའོ་༎
རྨི་ལམ་ངན་པ་ལ་ཉུངས་ཀར་དང་ཁྲག་ལ་བྱའོ་༎
གཤིན་རྗེ་འཆར་ཀ་ནག་པོའི་རྒྱུད་ལས་།
བདུད་ཀྱི་གདོང་ཟོར་ནག་པོའི་ལེའུ་སྟེ་བཅུ་གསུམ་པའོ་༎།
། ཡང་གསོལ་པ་།
བཅོམ་ལྡན་འདས་འཇམ་དཔལ་ནག་པོ་ཁྱོད་འདི་ཡི
སྦྱོར་བ་ཕྲན་ཚེགས་ཀྱི་ལས་ཀྱི་སྦྱོར་བ་བཤད
དུ་གསོལ་། ཅེས་གསོལ་པ་དང་༌། བཀའ་སྩལ་པ་།
སྦྱོར་བ་ལ་རྟེན་བཤད་པར་བྱ་༎
ལེགས་པར་ཉོན་ལ་ཡིད་ལ་ཟུང་༌༎
མཛའ་བོ་དབྱེ་བར་འདོད་གྱུར་ན་༎
གཉིས་བྱས་བར་དུ་ཟས་བཅུག་ལ་༎
བྱ་རོག་འུག་པའི་སྒྲོ་ཡང་གཟུགས་༎
ཚོན་སྐུད་ཡུགས་སའི་ཞབ་མས་བཅིང་༌༎
ཨེར་གཅུག་མདུན་དུ་བཞག་ནས་ཀྱང་༌༎
ཉུངས་ཀར་ཐུན་བྲབ་སྔགས་འདི་བཟླས་༎
ཨོམ་མ་ཧ་ཏི་སྟ་ཡ་།
ཀྴ་མ་དུ་པ་སྭཧ་།
དེ་ལ་རྟགས་བྱུང་རྒྱབ་སྤྲད་དེ་༎
སྐུད་པས་ཕྱིན་ཀར་སྒྲིལ་བཅིངས་ཏེ་༎
ཞག་གསུམ་བར་དུ་སྔགས་འདི་བཟླས་༎
ཨོམ་ཨད་བྱི་དར་སད་།
ཨ་མི་ལ་བྱི་མི་ལ་སད་།
ཨ་ཀར་བྱི་ཀར་སད་།
དེ་སྐད་བྱས་ཏེ་བཟླས་ན་དེ་ནི་དབྱེ་བའི་མཆོག་ཏུ་བཤད་།
གཤིན་རྗེ་འཆར་ཁ་ནག་པོའི་རྒྱུད་ལས་།
དབྱེ་བའི་རབ་ཏུ་སྦྱོར་བའི་ལེའུ་སྟེ་བཅུ་བཞི་པའོ་༎།
། དེ་ནས་གཞན་ཡང་བཤད་བྱ་བ་༎
གྲོ་གའི་ལོ་མ་དག་ལ་ནི་༎
བྱ་རོག་ཁྲག་དང་དུར་སོལ་གྱིས་༎
རླུང་གི་དཀྱིལ་འཁོར་དབུས་དག་ཏུ་༎
སྒྲུབ་བྱའི་མིང་དང་སྔགས་སྒྲགས་ཏེ་༎
གཏོར་ཟན་མགྲིན་པར་བཅིང་གྱུར་ཏེ་༎
འཆར་ཁ་ནག་པོའི་ཏིང་འཛིན་གྱིས་།
ཁ་ཡང་ལྷོར་བསྟན་གཏང་གྱུར་ན་༎
སྐད་ཅིག་མ་ནི་གཅིག་ཉིད་ལ་༎
བྱ་རོག་བཞིན་དུ་ས་ཀུན་འཁོར་༎
གཞན་ཡང་ཚ་བའི་མར་བསྐུས་ཏེ་༎
ནིམ་པའི་ཤིང་དང་བྱ་རོག་ཚང་༌༎
དུར་ཁྲོད་ཤིང་བསྲེགས་ཐལ་བ་དེ་༎
བླངས་ཏེ་གང་གི་མགོར་བླུགས་ན་༎
དེ་མ་ཏག་ཏུ་སྐྲད་པར་འགྱུར་༎
གཞན་ཡང་དུར་ཁྲོད་རས་བླངས་ལ་༎
དུག་ལ་སོགས་པས་སྔགས་བྲིས་ལ་༎
སྲེ་མོའི་སྤུ་དང་སྤྲུལ་ལྤགས་བླངས་༎
དེ་ལ་སྡོང་བུ་དག་བྱས་ཏེ་༎
གང་གི་ཁྱིམ་དུ་སྤར་གྱུར་ན་༎
དེས་ནི་ཕ་ཚན་འབྱེ་བར་འགྱུར་༎
དེ་ནས་དགྲ་བོའི་བཤང་གཅི་བླངས་༎
དགྲ་གཟུགས་བྱས་ལ་དུག་གིས་བྱུག་། སྔགས་བྲིས་སྙིང་ཁར་བཅུག་བྱས་ལ་༎
དུར་ཁྲོད་མེ་སྦར་འཆར་ཀ་ནག་པོ་ཡི་༎
སྦྱོར་བ་ལྟར་ལྡན་རྐང་པ་ནས་གཏུབས་ལ་༎
གོང་གི་མིང་བཅས་བསྲེགས་འགྱུར་ན་༎
སྐད་ཅིག་གིས་ནི་འཆིར་བར་འགྱུར་༎
རེངས་པར་འདོད་ན་གཡམ་པ་ལ་༎
བ་གླང་དང་ནི་ཡུང་པའི་ས་༎
མང་དང་བཅས་ཏེ་ལེགས་བྲིས་ལ་༎
ལམ་ནི་རྒྱ་གྲམ་ཆུ་མདོར་གནན་༎
དེས་ནི་རེངས་པར་ཐེ་ཚོམ་མེད་༎
དུག་དང་བུལ་རྡོག་ཕུར་ཚི་གསུམ་བཅས་ཏེ་༎
(༢༠)༄༅༎ བོན་པོ་དང་༌།
གཡོན་པར་མིང་བྲི་།
སྔགས་འདི་བཟླས་ཏེ་བཏབ་གྱུར་ན་༎
སྔོན་དུ་༄༅༎
སྐམ་པར་ཐེ་ཚོམ་མེད་༎
དབང་དུ་བྱ་བར་འདོད་གྱུར་ན་༎
གྲོག་ཁར་གུར་གུམ་གྷི་ཧམ་ལ་༎
སོར་བཅུ་དྲུག་པའི་གཟུགས་བྱས་ལ་༎
གྷི་ཧང་སྲིན་ལག་ཁྲག་གིས་ནི་༎
གྲོ་ག་ལ་ནི་འཁོར་ལོ་བྲའི་༎
སྙིང་ཁར་བཅུག་ལ་ཁྱིམ་དུ་གཞག་། འཆར་ཁ་ནག་པོར་བསྒོམ་བྱས་ཏེ་༎
མེ་ཏོག་དམར་པོས་དུས་གསུམ་མཆོད་༎
ནུབ་ཏུ་བལྟས་ཏེ་སྔགས་བཟླས་ན་༎
ཞག་ནི་བདུན་གྱི་སྦྱོར་བ་ཡིས་༎
བརྒྱ་བྱིན་ཡང་ནི་དབང་དུ་འགྱུར་༎
མི་རྣམས་ལྟ་བུ་སྨོས་ཅི་དགོས་༎
གཤྀན་རྗེ་འཆར་ཁ་ནག་པོའི་རྒྱུད་ལས་།
སྦྱོར་བ་ཕྲན་ཚེགས་ཀྱི་ལེའུ་སྟེ་བཅོ་ལྔ་པའོ་༎།
། ཡང་གསོལ་པ་།
བཅོམ་ལྡན་འདས་།
འདི་ཡི་ལྟས་དང་མཚན་མ་དང་༌༎
ངེས་པར་གང་ལགས་བཤད་དུ་གསོལ་༎
ཅེས་པ་དང་༌།
བཀའ་སྩལ་པ་།
འདི་ཡི་ལྟས་དང་མཚན་མ་ནི་༎
ཕྱི་རྟགས་ནང་རྟགས་གཉིས་སུ་བཤད་༎
ཕྱི་རྟགས་ཆར་སྲིན་ཆེན་པོ་དང་༌༎
ཚུབ་མ་སྦོམ་ལ་གནག་པ་དང་༌༎
འབྲུག་གི་སྒྲ་དང་ཐོག་སེར་རྣམས་༎
ནང་རྟགས་ཉམས་དང་རྨི་ལམ་སྟེ་༎
མི་ནག་མོན་དང་ཨ་ཙ་ར་༎
རས་ནག་དར་ནག་གོན་པ་དང་༌༎
མདའ་དང་མདུང་རིངས་ཐོགས་པ་ན་༎
མ་ནོར་རྟགས་སུ་ཤེས་པར་བྱ་༎
གཡག་རྒོད་ཁྱི་དང་ལུག་ལ་སོགས་༎
གཅན་གཟན་མང་པོ་འོང་བ་དང་༌༎
འོད་དང་སྒྲ་ལ་སོགས་པ་ནི་༎
འབྲིང་གི་རྟགས་སུ་ཤེས་པར་བྱ་༎
སེམས་ཅན་དེ་དག་ཐག་རིང་ཞིང་༌༎
མ་མགུ་བ་རྣམས་ཐ་མ་ཡིན་༎
སྒྲུབ་ཚེ་སློབ་དཔོན་རྨི་བ་དང་༌།
བྱ་ནག་མང་པོ་རྨི་ན་བཟང་༌༎
ཡུགས་ས་མཛེ་ཕོ་རྨི་གྱུར་ན་༎
དམ་ཚིག་བསྐང་ཞིང་ཚོགས་སོག་བྱ་༎
སེར་བ་རླུང་དང་གཡུལ་སྐྲོད་ན་༎
བྱད་ཁ་ཡིན་པར་ཤེས་པར་བྱ་༎
མི་རེང་བུད་མེད་ཚོགས་རྣམས་དང་༌༎
གཡུལ་ཤོམ་གྱུར་དང་མཚོན་ཆ་བརྡུང་༌༎
ཁྱིར་བའི་ལས་དང་མེ་གཏོང་དང་༌༎
དེ་བཞིན་སྲོག་ཆགས་གསོད་པ་དང་༌༎
གསད་པའི་ལས་ལ་སྦྱར་བར་བྱ་༎
དམག་གཤོམ་གཡུལ་ནི་འགྱེད་པའི་ཚེ་༎
ཕས་ཚུར་དྲག་གམ་གོ་བཟང་ན་༎
ཀོང་བུའི་ནུབ་རེ་གཏོར་མ་གཏང་༌༎
སྔགས་ནི་བརྒྱ་དང་རྩ་བརྒྱད་བཟླས་༎
ཕྱོགས་སུ་འཕང་དང་གནན་པ་བྱ་༎
འཆར་ཀ་ནག་པོའི་རྒྱུད་ལས་།
དྲོད་ཚད་ཀྱི་ལེའུ་སྟེ་བཅུ་དྲུག་པའོ་༎།
། ཡང་གསོལ་པ་།
གང་ཞིག་ཕྱི་རབས་རྣལ་འབྱོར་པ་༎
གལ་ཏེ་སྦྱར་བ་རྩུབ་མོ་སྟོན་༎
དེ་ཡི་ངག་གནན་ཇི་ལྟར་བགྱི་༎
ཞེས་ཞུས་།
བཀའ་སྩལ་པ་།
གང་ཞིག་རྣལ་འབྱོར་དམ་ཅན་ལ་༎
སྔགས་ཀྱི་སྦྱོར་བ་བྱེད་གྱུར་ན་༎
མི་ལྤགས་ལ་ནི་དུག་ཁྲག་གིས་༎
ལྕགས་ཕྱེ་དུག་ཁྲག་དག་གིས་ནི་༎
ལིང་ག་བྲིས་ཏེ་ངག་ཕྱུང་སྟེ་༎
འཁོར་ལོ་རྩིབས་བརྒྱད་བྲིས་ནས་ཀྱང་༌༎
སྔགས་བྲིས་མིང་དང་བཅས་པ་ཡི་༎
སྤྱི་བོར་ཀ་ཡ་སྟམ་བྷ་ཡ་༎
མགྲིན་པར་བའ་ག་སྟམ་བྷ་ཡ་༎
སྙིང་ཁར་ཙིཏྟ་སྟམ་བྷ་ཡ་༎
ཆེ་གེ་མོ་ཡི་ལུས་ངག་ཡིད་གསུམ་ནྲྀ་ཛ་སྟམ་བྷ་ཡ་།
མོ་ཧ་ཡ་བན་དྷ་ཡས་བསྐོར་ཏེ་།
བྱང་དུ་བཅུག་ཏེ་ཐོད་པར་གཞུག་། ཐུན་བྲབ་༄༅༎
ལུས་ངག་ཡིད་གསུམ་གྱི་༎
ནུས་པ་ཀུན་བསྡུས་བདག་ལ་ཐིམ་༎
གཏོང་གྲོགས་བྱེད་པ་ཁོ་རང་གཤེད་།
ཁྱད་པར་བསམ་ཞིང་ངག་རྣམས་བཅིང་༌༎
ཐེམ་པའི་འོག་གམ་ལམ་འོག་གནན་༎
ཐ་མ་འཁོར་ལོ་དཀྱིལ་འཁོར་འོག་ཏུ་གནན་༎
ཡང་ནས་དགྲ་དག་ལ་གནན་༎
སྟེང་ནས་རི་རབ་རྒྱ་གྲམ་བཅའ་༎
བྲོ་བརྡུང་གསོལ་བ་གདབ་པར་བྱ་༎
གཤིན་རྗེ་འཆར་ཀ་ནག་པོའི་རྒྱུད་ལས་།
ངག་གནན་པའི་ལེའུ་སྟེ་བཅུ་བདུན་པའོ་༎  ༎ ཡང་གསོལ་བ་།
བཅོམ་ལྡན་དྲག་པོ་འདུལ་བའི་གཙོ་༎
འདི་ཡི་དམ་ཚིག་བདག་ལ་གསུངས་༎
ཞེས་ཞུས་པ་དང་༌།
བཀའ་སྩལ་པ་།
དམ་ཚིག་ཉམས་ན་དོན་མི་འགྲུབ་༎
དེ་བས་དམ་ཚིག་བཤད་པར་བྱ་༎
བླ་མ་དང་ནི་དཀོན་མཆོག་གསུམ་༎
རྟག་ཏུ་གུས་པར་བྱ་བ་ཡིན་།
ཁྱད་པར་གཤིན་རྗེ་གཤེད་ལ་གུས་༎
ལས་ཀྱི་གཤིན་རྗེའི་དམ་ཚིག་ནི་༎
གསང་སྔགས་གསང་ནས་སྒྲུབ་ཅེས་པས་༎
མི་རུང་མི་སྨྲ་གཡེལ་མི་བྱ་༎
རྫས་དང་གཟུགས་སོགས་བསྟན་མི་བྱ་༎
འཕྲེང་བ་དང་ནི་ཁ་འཕྲོ་བསྲུང་༌།
ཁྱད་པར་གཏོར་མ་བཅག་མི་བྱ་༎
འདི་ནི་རྟག་ཏུ་གྱུར་པ་ཡི་༎
སེམས་ཅན་ཀུན་ལ་བྱམས་པར་བྱ་༎
སྤྲོ་བསྐྱེད་ཡིད་ནི་དགའ་བར་བྱ་༎
དེ་ལྟར་བསྲུངས་ན་དངོས་གྲུབ་ནི་༎
ཐེ་ཚོམ་མེད་པར་ཐོབ་པར་འགྱུར་༎
གཤིན་རྗེ་འཆར་ཀ་ནག་པོའི་རྒྱུད་ལས་།
དམ་ཚིག་བསྟན་པའི་ལེའུ་སྟེ་བཅོ་བརྒྱད་པའོ་༎  ༎ ཡང་གསོལ་བ་།
འདི་ཡི་འཁོར་ལོ་ཅི་ལྟར་བཅའ་༎
ཞེས་ཞུས་པ་ལས་།
བཀའ་སྩལ་པ་།
ཞིང་གི་རས་ལ་དུག་ཁྲག་གིས་༎
སྣག་ཚལ་ལྕགས་སམ་རྐང་གི་སྙུག་གུས་བྲི་༎
རིམ་པ་ལྔ་ལྡན་ལེ་ཚེ་ཅན་༎
དང་པོ་གྲུ་གསུམ་དཀྲུགས་ལ་གསད་༎
དེ་ཡི་ཕྱི་རིམ་སྔགས་རྣམས་བྲི་༎
རྟེན་འབྲེལ་བཅུ་གཉིས་དཀྲུགས་ལ་གསད་༎
ཤ་ཏྲུམ་སྔགས་ནི་དཀྲུགས་ཏེ་བྲི་༎
ཐ་མར་ཨ་ལི་ཀ་ལི་བྲི་༎
གསང་སྔགས་འབྱུང་བའི་རྒྱུད་ཡིན་ནོ་༎
བསྲུང་བཟློག་གསད་གནན་གང་བྱེད་ཀྱང་༌༎
རྩ་བའི་འཁོར་ལོ་ཤེས་པར་བྱ་༎
དབུས་སུ་མཐའ་འགྱུར་སྔགས་དང་བསྐུལ་ཚིག་གོ་། འཆར་ཀ་ནག་པོའི་ལྟོ་བ་ན་༎
འགྲོ་བ་རིགས་དྲུག་འཕྱོ་བ་ཡིན་༎
དེ་ཡང་ལས་ཀྱི་གཤིན་རྗེ་དེས་༎
ཐམས་ཅད་ཀྱང་ནི་སྒྲོལ་བར་ནུས་༎
གཤིན་རྗེ་འཆར་ཀ་ནག་པོའི་རྒྱུད་ལས་།
འཁོར་ལོའི་ལེའུ་སྟེ་བཅུ་དགུ་པའོ་༎  ༎ ཡང་གསོལ་པ་།
བཅོམ་ལྡན་འདས་།
ལས་ཀྱི་ཤན་པ་བཞི་ཡི་བསྙེན་བསྒྲུབ་དང་༌༎
གསད་པའི་ཐབས་བཤད་དུ་གསོལ་༎
ཞེས་ཞུས་པ་དང་༌།
བཀའ་སྩལ་པ་།
ལས་ཀྱི་ཤན་པ་བཞི་པོ་ཡིས་༎
གསད་པའི་ཐབས་ནི་བཤད་པར་བྱ་༎
ཉོན་ཅིག་གཤིན་རྗེ་ཆོས་ཀྱི་རྒྱལ་༎
བན་དྷ་མཚན་ངན་ནང་དུ་ར་ཁྲག་བླུགས་།
རྭ་སོགས་ལ་མིང་བྲིས་ཏེ་ནང་དུ་གཞུག་ཁྲམ་ཤིང་གིས་དཀྲུག་ཅིང་སྔགས་འདི་བརྗོད་༎
ཨོམ་བཛྲ་ཙིཏྟ་དུན་དུན་རྦད་རྦད་།
སྙིང་ཁྲག་དུན་ཁུག་རྦད་རྦད་སྭཧ་།
ཐུམ་ཤིག་ཁུག་ལིང་རྦད་རྦད་སྭཧ་།
དགྲ་བོའི་སྙིང་ཁྲག་དུན་རྨུགས་རྦད་རྦད་༄༅༎
སྭཧ་།
ཉུངས་ཀར་ལ་བཟླས་ཤིང་དཀྲུག་པར་བྱ་༎
བན་དྷ་ར་སོགས་འཁྲུག་ཅིང་འཚེག་། ཉི་ཤུ་རྩ་གཅིག་བྱས་གྱུར་ན་༎
ནང་རྟགས་ཤར་གྱིས་འོང་བར་ངེས་༎
དེ་ནས་གསད་ལས་བྱ་བར་བཤད་༎
ཨོམ་མ་ཧ་ཀ་ལ་བན་དེ་ནག་པོ་སྲོག་ཐུན་བི་ཤ་རྦད་།
དགྲ་བོ་ཤ་ཏྲུམ་མ་ར་ཡ་རྦད་།
ཀ་ཤ་ཀ་ཤ་། བྲག་ཚ་ལ་ཤག་། མ་ཐ་ཤ་སྙིང་གོ་ཆོད་།
ཡ་ཡ་།
བྲ་བྲ་།
ཞུང་ཞུང་༌།
རིལ་རིལ་།
རྦད་རྦད་།
ཡམ་ཡམ་།
ཨོམ་ཙེ་ཙེ་།
ན་ན་རྦད་རྦད་།
སྙིང་ལ་ཡ་ཡ་རྦད་།
པྲ་ཏི་ས་མན་ཙ་རྨུགས་།
པྲ་ཏི་ས་མན་ཙེ་ཆོད་།
པྲ་ཏི་ས་མན་ཙ་ཁུག་ཁ་ལ་རག་ཤ་རྦུད་རྦུད་ད་།
དུམ་བུར་ཀ་ཤ་རྦུད་རྦུད་ད་།
ཙཀྲ་རཀྴ་རྦུད་རྦུད་ད་།
ཙིཏྟ་རཀྴ་རྦད་རྦད་ད་།
དེ་ནས་གཉེན་པོ་ལྷ་ཆེན་བཞི་བསྒོམ་༎
ནག་པོ་མཆེ་གཙིགས་ཐོད་རློན་ཅན་༎
རལ་གྲི་དགྲ་སྟ་ཕྱག་ན་འཛིན་༎
རོ་ཡི་གདན་ལ་བཞུགས་པའོ་༎
ཤ་དང་ཁྲག་གི་མཆོད་པ་དབུལ་༎
དཀྱིལ་འཁོར་གྲུ་གསུམ་སུམ་བརྩེགས་ཏུ་༎
བདུན་ཚོ་བཞིའི་རྩང་བཀྲམ་སྟེ་༎
མདའ་མདུང་ཏྲི་ཤུལ་རྒྱབ་ཏུ་དགོད་༎
དང་པོར་གྲུ་ལ་ལྡེར་སོ་བཞག་། གཉིས་པ་ལ་ནི་ཀོང་བུའོ་༎
གསུམ་པ་ཐུན་རྫས་གཏོར་མའོ་༎
མདུན་དུ་མཆོད་པ་བསམ་པར་བྱ་༎
ཐ་མ་ལྡེར་སོའི་ཕྱོགས་སུ་བསྐྱལ་༎
ལྷ་ཆེན་བསྙེན་པ་རྒྱ་མཚོ་མཆོད་༎
ཨོམ་མ་ཧ་ཀ་ལ་རུ་པ་བམ་།
ཨོམ་མ་ཧ་ཀ་ལ་རག་ཤ་། ཨོམ་མ་ཧ་ཀ་ལ་ནམ་ནམ་།
ཏྲི་ཤ་ཨ་བྷེས་བྷེས་།
ཀ་ལ་རྴུ་པ་།
ཤ་ཏྲུམ་མ་ར་ཡ་རྦད་།
གཉེན་པོ་ལས་དང་བཅས་པ་ལ་༎
བྷ་ལི་དབུལ་ཞིང་འཕྲིན་ལས་བཅོལ་༎
མ་མ་སརྦ་ཤ་ཏྲུམ་།
ཨ་མུ་ཀ་མ་ཛ་མེ་ཏི་།
བ་སམ་ས་མ་ཡ་།
རཀྴ་རུ་ཏི་ཛི་བམ་།
པི་ཡ་བཀྴ་ནི་།
ཨི་དམ་བྷ་ལིམ་།
གྲྀ་ན་གྲྀ་ན་།
ཁ་ཧི་ཁ་ཧི་།
བྷུཉྫ་ཧོ་།
པི་བ་ཏོ་ས་མ་ཡ་ཨ་ཏི་ཀྲ་མ་སྭཧ་།
བྷ་ལིམ་གཏང་ཞིང་སྦྱིན་སྲེག་བྱ་༎
དང་པོ་གཤིན་རྗེ་གཤེད་ལ་དབུལ་༎
དེ་ནས་ལྷ་ཆེན་པོ་ལ་༎
དེ་འོག་ཤན་པ་བཞི་ལ་དབུལ་༎
ཐལ་བ་གནན་ནམ་ཡང་ན་ཕྱར་༎
དེ་ལྟར་འཁོར་ལོ་གསུམ་བྱས་པས་༎
ཚངས་པ་ཡང་ནི་བརླག་པར་འགྱུར་༎
གཤིན་རྗེ་འཆར་ཀ་ནག་པོའི་རྒྱུད་ལས་༎
ཤ་ནང་བཞི་ཡི་བསྙེན་བསྒྲུབ་ཀྱི་གསང་བའི་ལེའུ་སྟེ་ཉི་ཤུ་པའོ་༎  ༎ ཡང་གསོལ་པ་།
བཅོམ་ལྡན་འདས་།
འདི་ཡི་འཁོར་ལོ་ཇི་ལྟ་བུ་༎
བྲི་བའི་སྣག་ཚ་ཇི་ལྟར་ལགས་༎
དེ་དག་བདག་ལ་བཤད་དུ་གསོལ་༎
ཅེས་ཞུས་པ་དང་༌།
བཀའ་སྩལ་པ་།
འཁོར་ལོ་བྱ་བའི་མན་ངག་ནི་༎
རོ་རས་ཞིང་རས་དུག་ཁྲག་རྫས་༎
གཅེས་བུ་ལྷོར་བལྟས་ཏིང་འཛིན་ལྡན་༎
ལྕགས་ཀྱི་སྨྱུ་གུས་བྲི་བར་བྱ་༎
རྩིབས་བཞི་མུ་ཁྱུད་ལྡན་པ་ལ་༎
སོ་སོའི་སྔགས་དང་མིང་བྱང་བྲི་།
ཁ་སྦྱར་ཚོན་སྐུད་རྒྱ་གྲམ་བཅིང་༌༎
ཐོད་པའི་ནང་དུ་ཐུན་རྫས་འཕང་༌༎
ཐ་མར་གནན་པ་བྱས་ལ་བཞག་། འཆར་ཀ་ནག་པོའི་རྒྱུད་ལས་།
ཤན་པ་བཞིའི་འཁོར་ལོའི་ལེའུ་སྟེ་ཉི་ཤུ་གཅིག་པའོ་༎  ༎ ཡང་གསོལ་པ་།
བཅོམ་ལྡན་དྲག་པོ་འདུལ་བའི་གཙོ་༎
གཤིན་རྗེ་འཆར་ཀ་ནག་པོ་ཡི་༎
སྦྱིན་སྲེག་ཆོ་ག་བཤད་དུ་༄༅༎
གསོལ་༎
ཞེས་ཞུས་པ་དང་༌།
བཀའ་སྩལ་པ་།
དྲག་པོ་སྦྱིན་སྲེག་བྱེད་གྱུར་ན་༎
གྲུ་གསུམ་ཐབ་ཏུ་དུག་ཁྲག་བྱུག་། ཞིང་གི་སྟན་ལ་ཁྲོ་སེམས་ཀྱིས་༎
ལྷོར་བལྟས་རྣམ་སྣང་ཁྲག་གིས་བྱུག་། དུག་དང་ཁྲག་དང་ལིང་ཁར་བཅས་༎
བྱ་རོག་འུག་པའི་ཤ་ཚིལ་དང་༌༎
ཝ་སྤྱང་ཤ་ཆེན་སྲེག་པར་བྱ་༎
ཚེར་མ་ཅན་གྱི་བུད་ཤིང་ལ་༎
དུག་གི་ཡམ་ཤིང་ཁྲག་སྦྱར་སྦག་། ཐ་མའང་བརྒྱ་རྩ་བརྒྱད་དབུལ་བྱ་༎
དང་པོར་ཀྲིཤྣ་བཛྲ་མ་རི་ནི་༎
བར་དུ་མ་ཧ་དེ་བས་ཏེ་༎
ཐ་མར་འཆར་ཀ་ནག་པོའོ་༎
གོ་རིམ་བཞིན་དུ་དབུལ་བར་བྱ་༎
མིང་རུས་རྣམ་སྣང་བོང་སྤངས་དང་༌༎
ཚེར་མ་མིང་རུ་མཚན་ཕྱེད་ན་༎
བརྒྱ་རྩ་བརྒྱད་དུ་ཞག་བདུན་བྱ་༎
དེས་ནི་འཆི་བར་ཐེ་ཚོམ་མེད་༎
དབྱེ་བར་འདོད་པའི་སྦྱིན་སྲེག་ནི་༎
བྱ་རོག་འུག་པ་རྨ་བྱ་དང་༌༎
སྦྲུལ་ཤ་སྐྲ་དང་འབྲས་ཆང་དང་༌༎
མ་ཧེ་རྟ་ཤ་མི་དང་བཅས་༎
དུར་ཁྲོད་མེར་བསྲེགས་འབྲས་བར་འགྱུར་༎
དུག་གི་ཤིང་ལ་མེ་སྤར་ནས་༎
གོང་རྫས་ཁྱིམ་དུ་བསྲེགས་གྱུར་ན་༎
ཚངས་པའང་ཉི་མ་བདུན་གྱིས་འཆི་༎
སྐྲོད་པར་འདོད་ན་བྱ་རོག་ཤ་། རྔ་མོའི་རྟུག་པ་ཆང་དང་སྦྱར་༎
དུར་ཁྲོད་ཤིང་བཅས་གཅེར་བུ་ཡིས་༎
ལྷོར་བལྟས་མིང་བཅས་བསྲེགས་གྱུར་ན་༎
གནས་ནས་སྐྲོད་པར་ཐེ་ཚོམ་མེད་༎
རེངས་པར་འདོད་ན་བ་ལང་སྤུ་༎
ལྡོང་རོས་གྷི་ཧམ་དཀྱིལ་འཁོར་དུ་༎
ཆར་ཁའི་མིང་བྱང་ལས་དང་སྦྱར་༎
གང་གིས་མིང་བཅས་བསྲེགས་གྱུར་ན་༎
ཉི་མ་བདུན་གྱིས་རེངས་པར་འགྱུར་༎
ནུབ་མོ་རེངས་འདོད་ཚེར་མ་དང་༌༎
དུག་དང་ཀེ་ཚེ་ཁྲག་གིས་སྦྲུས་༎
རེངས་པར་གྱུར་ཅེས་སྟོང་བྱས་ན་༎
རེངས་འགྱུར་འདི་ལ་ཐེ་ཚོམ་མེད་༎
རྒྱས་པ་ཏིལ་དང་ནས་འབྲས་མར་༎
ཨུཏྤལ་ཤིང་ལ་བྱང་བལྟས་ཏེ་༎
ལས་ཀྱི་རྗེས་འབྲེལ་དུག་གསུམ་བསྲེག་། བསྐུལ་ཚིག་བཅས་པས་རྒྱས་པར་འགྱུར་༎
ཞི་བར་འདོད་ན་མར་སྦྲང་རྩི་༎
འོ་མ་དུད་པར་བཅས་པ་ལ་༎
འོ་མ་ཅན་གྱི་བུད་ཤིང་ལ་༎
དགེ་འདུན་བྲམ་ཟེའི་མེ་སྦར་ལ་༎
ཤར་དུ་བལྟས་ཏེ་དུག་གསུམ་བསྲེག་། ལས་འབྲས་བསྐུལ་ཚིག་བཅས་གྱུར་ན་༎
ཞི་པར་ཡང་ནི་ཐེ་ཚོམ་མེད་༎
འཆར་ཀའི་མདུན་དུ་ཤ་ཆེན་དང་༌༎
བ་གླང་ཤ་དང་བཅས་༎
གོང་གི་མིང་བཅས་སྦྱིན་སྲེག་སྟོང་༌༎
དེས་ནི་བྲན་བཞིན་ཐེ་ཚོམ་མེད་༎
ཁུར་མངས་ཁྱི་ཤ་མཚན་ཕྱེད་ན་༎
མིང་བཅས་སྦྱིན་སྲེག་བརྒྱ་རྩ་བརྒྱད་༎
བྱས་ན་ནོར་རྫས་དབང་དུ་འདུ་༎
གཤིན་རྗེ་འཆར་ཀ་ནག་པོའི་རྒྱུད་ལས་།
སྦྱིན་སྲེག་གི་ལེའུ་སྟེ་ཉི་ཤུ་གཉིས་པའོ་༎།
། ཡང་གསོལ་པ་།
ཀྱེ་བཅོམ་ལྡན་འདས་།
གནན་པ་དྲག་པོ་བདག་ལ་ཤོད་༎
ཅེས་ཞུས་པ་དང་༌།
བཀའ་སྩལ་པ་།
ལས་མཇུག་གནན་པ་བྱ་བ་ཡིན་༎
འདི་ཡི་འཁོར་ལོ་ལིང་རོ་དང་༌༎
བཅས་པ་གནན་ཅིང་གཏད་འདོད་ན་༎
སྦལ་སྤྲུལ་ལྟོ་སྦྱར་ནང་དུ་ལིང་ག་གཞུག་།
མར་དང་སྦྲང་རྩི་ལ་སོགས་གཞུག་ཁམ་པའི་ག
འུར་བཅུག་གནས་ཀྱང་༌༎
ཀླུ་ཡི་གནས་སུ་༄༅༎
སྦས་གྱུར་ན་༎
དེས་ནི་ནད་ངན་སྣ་ཚོགས་འབེབས་༎
གལ་ཏེ་ལིང་རོ་ཐོད་པར་གཞུག་། མཆོད་རྟེན་འོག་ཏུ་སྦས་གྱུར་ན་༎
ཡང་ན་རྒྱ་གྲམས་དགྲལ་༎
སྔགས་བཀོར་བྲིས་ཏེ་བཟླས་བྱས་ན་༎
བ་རུ་གླང་རུར་བཅུག་ན་ཡང་༌༎
རྒྱ་གྲམ་རིའམ་མཚོ་འགྲམ་གནན་༎
ཡང་ན་གནན་པའི་འཁོར་ལོ་དེ་༎
ལ་ཆར་བཅུག་ལ་མཚོ་ལ་གནན་༎
དེས་ཀྱང་འགྲུབ་པར་ཐེ་ཚོམ་མེད་༎
གཤིན་རྗེ་འཆར་ཁ་ནག་པོའི་རྒྱུད་ལས་།
གཏད་ཅིང་གནན་པའི་ལེའུ་སྟེ་ཉི་ཤུ་རྩ་གསུམ་པའོ་༎།
། དེ་ནས་ཡང་འཁོར་རྣམས་ཀྱིས་གསོལ་པ་།
བཅོམ་ལྡན་འཇམ་དཔལ་ནག་པོ་ཆེ་༎
ཆོས་སྐུ་སྤྲོས་བྲལ་མཚན་མ་མེད་༎
ལོངས་སྤྱོད་མཚན་དང་དཔེ་བྱད་འབར་༎
སྤྲུལ་སྐུས་གདུག་པ་འདུལ་བྱེད་པ་༎
སེམས་ཅན་ཀུན་གྱི་མགོན་པོ་ཁྱོད་༎
དད་པས་ཕྱག་འཚལ་སྐྱབས་སུ་མཆི་༎
བདག་ཅག་འཁོར་དུ་གཏོགས་པ་ཡི་༎
ཐུན་མོང་མ་ཡིན་འཆར་ཀའི་རྒྱུད་༎
འདི་ནི་ཡོངས་སུ་བཟུང་བར་གྱིས་༎
བསྟན་པ་ཡུན་དུ་རྒྱས་ཤིང་གནས་༎
འཆར་ཀ་ནག་པོའི་བསྟན་པ་འདི་༎
ཐམས་ཅད་བདག་གིས་བསྲུང་བར་བགྱི་༎
གཤིན་རྗེ་འཆར་ཀ་ནག་པོའི་རྒྱུད་ལས་།
བསྟོད་ཅིང་དམ་བཅའ་བའི་ལེའུ་སྟེ་ཉི་ཤུ་རྩ
བཞི་པའོ་༎ ༎ དེ་ནས་འཁོར་རྣམས་ལ་བཀའ
སྩལ་པ་། གཤིན་རྗེ་ཆོས་ཀྱི་རྒྱལ་པོ་ལ་སོགས་པ་ཁྱེད་རྣམས་ཀྱིས་།
རྒྱུད་འདི་ཡོངས་སུ་ཟུང་ཞིག་། བསྟན་པ་བསྲུང
བའི་ཕྱིར་ཕྱི་རབས་ཡོངས་སུ་རྒྱས་པར་གྱིས་ཤིག
། དམ་ཉམས་པ་དང་དམ་མེད་པ་ལ་མ
སྤེལ་ཅིག་། སྤེལ་ན་དེ་ལ་ཆད་པ་ཆོད
ཅིག་། ཡོངས་སུ་ཆོངས་ལ་ཐུབ་པར་གྱིས་ཆིག
། བསྟན་པ་རྒྱས་པར་གྱིས་ཤིག་། ཅེས་གསུངས
ནས་བཞུགས་སོ་༎ འཁོར་དེ་དག་ཀྱང་རྗེས་སུ་ཡི་རང་ངོ་༌༎
འཆར་ཀ་ནག་པོའི་རྒྱུད་ལས་།
རྒྱུད་ཡོངས་སུ་གཏད་པའི་ལེའུ་སྟེ་ཉེར་ལྔ་པའོ
༎ ༎ གཤིན་རྗེ་འཆར་ཀ་ནག་པོ་ཞེས་བྱ
བའི་རྒྱུད་རྫོགས་སོ་༎།
། རྒྱལ་པོ་སྤྲིན་གྱི་ཤུགས་ཅན་གྱིས་རྡོ་རྗེ་གདན་གྱི་འོག་ནས་རྙེད་པའོ་༎

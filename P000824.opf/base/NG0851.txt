(༡༥)༄༅།  ། བརྗོད་བྱ་ཐམས་ཅད་བརྗོད་མེད་དབྱིངས་སུ་སྤངས་༎
མཚོན་བྱ་ཐམས་ཅད་མཚོན་མེད་ངང་དུ་སྤངས་༎
མིང་འདོགས་ཐམས་ཅད་མིང་མེད་ངང་དུ་བསྐྲད་༎
འདོད་པ་ཐམས་ཅད་ཆགས་ཞེན་མེད་པར་སྤྲད་༎
བླ་མས་གནང་བར་གྱུར་པ་དང་༌༎
གཟུང་འཛིན་ཐམས་ཅད་འཛིན་མེད་ངང་དུ་བསྐྲད་༎
ཡུལ་སེམས་དགག་སྒྲུབ་གཉིས་མེད་ངང་དུ་བསྐྲད་༎
རྣམ་རྟོག་བདག་འཛིན་རང་བརླག་ངང་དུ་བསྐྲད་༎
འཁྲུལ་བའི་སྡུག་བསྔལ་རང་སངས་ངང་དུ་བསྐྲད་༎
འགྱུར་མེད་དབྱིངས་ཀྱི་དཀྱིལ་འཁོར་ན་༎
ཤེས་དྲན་བཏགས་ཚད་བརྗོད་མེད་དབྱིངས་སུ་བསྐྲད་༎
ཅིར་སྣང་དངོས་མེད་སྙིང་པོའི་ཀློང་དུ་བསྐྲད་༎
སྟོང་ཉིད་ཀློང་དུ་ཤེས་རིག་སེམས་ཐིམས་པས་༎
དབྱེར་མེད་གཟིར་བས་འགྱུར་མེད་ཆོས་སྐུར་གནས་༎
འོག་མིན་གནས་མཆོག་དཀྱིལ་འཁོར་དུ་༎
གཏན་ཚིགས་ངོ་སྤྲད་འདི་ལྟ་སྟེ་༎
གསལ་སྟོང་གཉིས་མེད་དབྱེར་མི་ཕྱེད་༎
སྙིང་པོ་ཡན་ལག་ཐིམ་དབྱེར་མེད་༎
ཆོས་སྐུ་ཟེར་ཐིམ་དབྱེར་མི་ཕྱེད་༎
གཞི་ལ་རྩལ་ཐིམ་དབྱེར་མི་ཕྱེད་༎
ཆོས་དང་ཆོས་ཉིད་འདྲེས་དབྱེར་མེད་༎
སྣང་སེམས་འདྲེས་པར་དབྱེར་མི་ཕྱེད་༎
བློ་དངོས་འདྲེས་པས་དབྱེར་མི་ཕྱེད་༎
མ་རིག་གསལ་སྟོང་དབྱེར་མི་ཕྱེད་༎
དུག་གསུམ་སྐུ་གསུམ་དབྱེར་མི་ཕྱེད་༎
དུག་ལྔ་སྐུ་ལྔ་དབྱེར་མི་ཕྱེད་།
ཁྱབ་བརྡལ་འུབ་ཆུབ་དབྱེར་མི་ཕྱེད་༎
ཡིད་གཉིས་རང་བརླག་དབྱེར་མི་ཕྱེད་༎
སྒོ་ལྔ་རྟོགས་མེད་དོན་མི་ཕྱེད་༎
རིག་སྟོང་གཉིས་མེད་དབྱེར་མི་ཕྱེད་༎
ཐམས་ཅད་དབྱེར་མེད་མ་དང་ཕྲད་༎
མི་འགྱུར་མི་ཤིག་རང་ས་ཟིན་༎
རྣམ་རྟོག་འཁྲུལ་པ་རང་སར་དྭངས་༎
འགྱུར་མེད་གནས་ཐེབས་ཀློང་ནས་ཤར་༎
སྐྱེ་མེད་ཀློང་ན་ཆོས་སྐུ་བཞུགས་༎
མི་ཤིགས་རྡོ་རྗེའི་བྲག་པས་སྲ་༎
སྟོང་པ་ཀུན་གཞི་སྙིང་པོའི་ཆོས་ཉིད་དུ་༎
རིག་སྐྱེས་སྣང་སེམས་བཏགས་ཞེན་ཀུན་ཁྱབ་བརྡལ་༎
ཀུན་གཞིའི་ཀློང་དུ་འུབ་ཆུབ་ཆེན་པོར་བསྐྲད་༎
རྩིས་གདབ་དབྱེ་བསལ་གཉིས་མེད་གཟེར་གྱིས་གདབ་༎
ཅེས་གསུངས་སོ་༎
ངོ་སྤྲོད་དོན་གྱི་ལེའུ་སྟེ་སོ་དགུ་པའོ་༎
༎ དེ་ནས་སྟོན་པ་ཀུན་ཏུ་བཟང་པོ་ལ
༎ རྡོ་རྗེ་སེམས་དཔས་ཡང་ཞུས་པ་༎
རང་སེམས་བླ་མར་བཀོད་པ་ཡིས་༎
གདམས་ངག་བཤད་ཚུལ་ཇི་ལྟར་ལགས་༎
ཀུན་ཏུ་བཟང་པོས་བཀའ་བསྩལ་པ་༎
སྙིང་པོའི་རང་བཞིན་འགྱུར་མེད་ཀྱང་༌༎
ཡན་ལག་རིག་པའི་བླ་མ་བཤད་༎
རྡོ་རྗེ་སེམས་དཔས་ཡིད་ལ་ཟུངས་༎
རང་སེམས་བླ་མ་དགུ་ཡོད་དེ་༎
ཡེ་ཐོག་གཞི་ཡི་བླ་མ་དང་༌༎
ཐོག་ཁྱབ་གཉིས་མེད་བླ་མ་གསུམ་༎
ཐོག་མ་གཞི་ཡི་བླ་མ་དང་༌༎
མ་འགགས་རྩལ་གྱི་བླ་མ་དང་༌༎
གཞི་རྩལ་གཉིས་མེད་བླ་མ་དང་༌༎
ཀུན་གཞི་ཡོངས་སུ་བླ་མ་དང་༌༎
ཟེར་རིགས་མ་འགགས་བླ་མ་དང་༌༎
ཀུན་རིག་གཉིས་མེད་བླ་མ་གསུམ་༎
ཡེ་རྟོགས་གཞི་ཡི་བླ་མ་དེས་༎
ཚོགས་བརྒྱད་ཡུལ་དུ་མ་གྱུར་པའི་༎
དམིགས་དང་བྲལ་བའི་ཆོས་རྣམས་བསྟན་༎
ཡེ་ཀློང་ཀུན་ཁྱབ་བླ་མ་དེས་༎
འབྱེད་པ་མེད་པའི་ཆོས་རྣམས་ལ་༎
ཐོག་ཁྱབ་༄༅།  ། གཉིས་མེད་བླ་མ་དེས་༎
མ་ཕྱེ་མ་སྐོལ་ཆོས་རྣམས་བསྟན་༎
ཐོག་མ་གཞི་ཡི་བླ་མ་དེས་༎
སྙིང་པོ་འགྱུར་མེད་ཆོས་རྣམས་བསྟན་༎
མ་འགགས་རྩལ་གྱི་བླ་མ་དེས་༎
སྐྱེ་འགགས་མེད་པའི་ཆོས་རྣམས་བསྟན་༎
གཞི་རྩལ་གཉིས་མེད་བླ་མ་དེས་༎
རྩིས་གདབ་མེད་པའི་ཆོས་རྣམས་བསྟན་༎
ཀུན་གཞིའི་སྤྱི་ཁྱབ་བླ་མ་དེས་༎
ཀུན་གཞིའི་འབྱུང་གནས་ཡུམ་དུ་བསྟན་༎
ཟེར་མིག་མ་འགགས་བླ་མ་དེས་༎
རྒྱ་ཆད་ཕྱོགས་མེད་ཆོས་རྣམས་བསྟན་༎
ཀུན་རིག་གཉིས་མེད་བླ་མ་དེས་༎
གཞི་ལ་རྩལ་ཐིམ་དབྱེར་མེད་བསྟན་༎
སྐྱེ་མེད་སེམས་ཀྱི་བླ་མ་དགུ་༎
སྙིང་པོ་རྩལ་སྣང་གཉིས་མེད་ལ་༎
ཡན་ལག་རིམ་པ་དགུ་རུ་བསྟན་༎
སེམས་ཉིད་གཞི་ཡི་བླ་མ་འོ་༎
སྣང་ཚུལ་ཟེར་གྱི་བླ་མ་ལ་༎
མཧ་གུ་རུས་དྲུག་ཏུ་གསུངས་༎
ཡིད་རིག་འགྱུ་མེད་བླ་མ་དང་༌༎
མ་བཅངས་སེམས་ཀྱི་བླ་མ་དང་༌༎
སྐྱེ་མེད་དོན་གྱི་བླ་མ་དང་༌།
ཁྱབ་གདལ་ཆེན་པོའི་བླ་མ་དང་༌༎
སྙིང་པོ་ཀ་དག་མིང་མེད་ལ་༎
འབྲས་བུ་སེམས་ཀྱི་བླ་མ་དང་༌༎
ཡིད་རིག་འགྱུ་མེད་བླ་མ་དེས་༎
སྐྱེ་མེད་ཆོས་སྐུའི་ངོ་བོ་བསྟན་༎
མ་བཅོས་སེམས་ཀྱི་བླ་མ་དེས་༎
ལོངས་སྤྱོད་རྫོགས་སྐུའི་ངོ་བོ་བསྟན་༎
སྐྱེ་མེད་དོན་ཀྱི་བླ་མ་དེས་༎
སྨྲ་བསམ་བརྗོད་ལས་འདས་པ་ཡྀ་༎
སྣ་ཚོགས་གཉིས་མེད་སྤྲུལ་སྐུ་བསྟན་།
ཁྱབ་བརྡལ་ཆེན་པོའི་བླ་མ་དེས་༎
སྣང་སྲིད་དབྱེ་བསལ་མེད་པ་ཡི་༎
དབྱེར་མེད་ངོ་བོ་ཉིད་དུ་བསྟན་༎
འབྲས་བུ་སེམས་ཉིད་བླ་མ་དེས་༎
མཐའ་དབུས་མེད་པའི་ཀློང་ཆེན་དུ་༎
འབྲས་བུ་ཐམས་ཅད་གཅིག་ཏུ་བསྡུས་༎
སྙིང་པོ་འགྱུར་མེད་ཀློང་དུ་ཐིམ་༎
སྐྱེ་ཤི་མེད་པར་རྒྱ་ཡིས་ཐོབས་༎
འཕོ་འགྱུར་མེད་པར་གཏོད་ལ་གནོན་༎
དབང་བ་སྐྱེ་མེད་དོན་ལ་དབང་༌༎
སྐུ་བཞི་དབྱེར་མེད་འབྲས་བུ་ཡང་༌༎
བརྗོད་མེད་བདེ་ཆེན་དབྱིངས་སུ་ཐིམ་༎
བརྡའ་དོན་ངོ་སྤྲོད་བླ་མ་ནི་༎
ཐོས་བསམ་སྒོམ་ལ་བློ་སྦྱངས་པའི་༎
མ་རིག་མུན་སེལ་སྒྲོན་མེ་དེས་༎
དབང་ནི་བརྗོད་མེད་དོན་ལ་དབང་༌༎
ཚིག་གིས་ཡང་དག་དོན་མཚོན་ནས་༎
རེ་མེད་རང་ལ་གནས་པ་ཡི་༎
སངས་རྒྱས་འབྲས་བུ་སྟོན་པར་བྱེད་༎
མ་ཧ་གུ་རུ་རྣམ་པ་དྲུག་། སངས་རྒྱས་ལས་ཀྱང་མཉམ་པ་ཡིན་༎
དེ་ཡང་ཅི་ཡི་ཕྱིར་ཞེ་ན་༎
བསྐལ་པ་སྟོང་གི་སངས་རྒྱས་ཀྱང་༌༎
དེ་ཕྱིར་མཧ་གུ་རུ་རྣམས་༎
སྙིང་དང་མིག་བཞིན་བཀུར་བར་གྱིས་༎
ཕྱི་ཡི་བླ་མ་བསྟན་པ་ཡིས་༎
ནང་གི་བླ་མ་གསལ་བར་འགྱུར་༎
ཞེས་གསུངས་སོ་༎
སྣང་སྲིད་ཁ་སྦྱོར་བདུད་རྩིའི་བཅུད་ཐིགས་།
འཁོར་བ་ཐོག་མཐའ་གཅོད་པའི་རྒྱུད་ལས་།
རང་སེམས་བླ་མར་བསྟན་པའི་ལེའུ་སྟེ་བཞི་བཅུ་པའོ་༎།
། རྫོགས་སོ་༎།
། སློབ་དཔོན་ཆེན་པོ་པདྨ་འབྱུང་གནས་དང་ལོཙྪ
བ་དཔལ་བརྩེགས་ཀྱིས་བསྒྱུར་ནས་མངའ་བདག་ཁྲི་སྲོང
ལ་གདམས་ནས་གཏེར་དུ་སྦས་པ་ཉང་གིས་བཏོན
ཞེས་གསུངས་སོ་། ། དབང་བཞིར་རྫོགས་ཚུལ་གྱིས
ལེའུ་སྟེ་ཉེར་དྲུག་པའོ་༎ ༎ རྡོ་རྗེ་སེམས
དཔས་ཡང་ཞུས་པ་༎
དབང་བཞི་ཟིལ་གྱིས་གནོན་པ་ཡི་༎
རིག་པའི་རྩལ་དབང་ཇི་ལྟར་ལགས་༎
ཞེས་གསོལ་པ་དང་༌།
སྟོན་པས་འཁོར་ལ་བཀའ་བསྩལ་པ་༎
རིག་པའི་སྤྱི་བླུགས་དབང་བསྐུར་ནི་༎
པ་ཏ་སྤྱི་ཨ་ཏ་སང་ཀ་རི་།
ཞེས་བྱ་སྟེ་།
སྤྱི་བླུགས་དབང་གིས་བསྐུར་ཐབས་ཀྱིས་༎
ཆོས་སྐུ་ཅེར་གྱིས་སྟོན་པ་ཡིན་༎
སྣང་ཞིང་སྲིད་པས་བསྡུས་པ་རྣམས་༎
དགག་སྒྲུབ་མེད་པར་དབང་བསྐུར་བས་༎
རང་མདངས་ཆོས་ཉིད་གསལ་དག་ཐོབ་༎
གཟུང་འཛིན་གཉིས་སྣང་བདེན་གཉིས་རྣམས་༎
དབྱེར་མེད་སྤྲོས་པ་ཐག་ཚང་བའི་༎
འཁྲུལ་སྣང་རྩད་གཅོད་དབང་བསྐུར་བས་༎
རང་སངས་ཆེན་པོར་རང་དབང་ཐོབ་༎
སྣང་སྲིད་རྣམ་དག་མཁའ་ཀློང་དུ་༎
ལྟ་བ་ལྟ་བྱེད་རྩོལ་བའི་ནད་༎
ཅིར་སྤྱོད་ཆོས་ཉིད་རོལ་པའི་རྒྱན་༎
ཆོས་ཅན་ཆོས་ཉིད་མ་དང་ཕྲད་༎
མ་བུ་དབྱེར་མེད་རང་དབང་ཐོབ་༎
ཟིལ་གནོན་རིག་པ་སྤྱི་བླུགས་དབང་༌༎
དབང་བཞི་རྒྱས་བཏབ་དབང་གི་རྒྱལ་༎
སྣང་སྲིད་དབང་བསྒྱུར་སྐྱེ་མེད་རྒྱ་༎
འགྱུར་མེད་སྟོན་པ་དབྱེར་མེད་པ་༎
བྱ་བ་ཀུན་བཏང་དགག་སྒྲུབ་བྲལ་༎
སངས་རྒྱས་རང་གི་སེམས་ལ་དབང་༌༎
སྣང་སྲིད་རྒྱས་འདེབས་འཁྲུལ་རྩ་བཅད་༎
བྱང་ཆུབ་སེམས་ཀྱིས་དབང་བསྐུར་འདི་༎
རྩོལ་བའི་ཐེག་པ་གཞན་དག་པས་༎
མ་བྱུང་འབྱུང་བ་ག་ལ་སྲིད་༎
སྤྱི་ཏིའི་དབང་བསྐུར་གཞན་ལས་འཕགས་༎
རིན་པོ་ཆེའི་རྩིས་གདབ་མེད་པའི་ཏིང་ངེ་འཛིན་ལ་ཞུགས་ཏེ་།
དབང་བསྐུར་རྒྱལ་པོའི་ལེའུ་སྟེ་ཉེར་བདུན་པའོ་༎  ་༎ དེ་ནས་རྡོ་རྗེ་སེམས་དཔའ་ཡིས་༎
སེམས་ཉིད་སྟོན་པ་ཀུན་བཟང་ལ་༎
སེམས་ཉིད་ཚྭ་ཚྭ་ཇི་ལྟར་གདབ་༎
ཅེས་ཞུས་པས་།
དེ་ནས་སྟོན་པ་ཀུན་ཏུ་བཟང་པོ་དེ་ཆོས
ཉིད་རང་བྱུང་གི་ཏིང་ངེ་འཛིན་ལ་སྙོམས་པར
ཞུགས་སོ་༎ དེ་ལས་བཞེངས་ནས་བཀའ་བསྩལ་པ་༎
ཡེ་ཀློང་ཆོས་ཉིད་དབྱེར་མེད་ཀྱང་༌༎
སྙིང་པོའི་རང་བཞིན་གཡོ་མེད་པས་༎
ཡན་ལག་རྩལ་གྱི་ཚྭ་ཚྭ་འདེབས་༎
འཁོར་རྣམས་མ་ཡེངས་གུས་པར་ཉོན་༎
བྱ་རྩོལ་རྩོལ་བསྒྲུབ་མི་དགོས་པའི་༎
ཆོས་ཉིད་ཚྭ་ཚྭ་གདབ་པ་ནི་༎
ཆོས་ཉིད་འགྱུར་མེད་ས་གཞི་ལ་༎
ཐོགས་རྡུགས་མེད་པའི་འབྱོར་རྣོན་གྱིས་༎
བརྒྱད་ཁྲི་བཞི་སྟོང་ས་བརྐོས་ཏེ་༎
དྲན་རྟོག་བཏགས་ཞེན་འདག་པར་བརྫིས་༎
ཐིག་ལེ་སྙིང་པོ་གཅིག་ཏུ་དྲིལ་༎
མཉམ་པ་ཉིད་དུ་དགོངས་སོ་བྱས་༎
འགྱུར་བ་མེད་པར་བྱིན་གྱིས་རློབས་༎
ཐབས་དང་ཤེས་རབ་ལག་པ་ཡིས་༎
ངས་ནི་ཡུལ་ཡང་མ་བྱས་པའོ་༎
ཐིག་ལེ་གཅིག་ཏུ་འབི་འབི་བྱས་༎
ཆོས་རྣམས་ཆོས་སྐུ་གཅིག་ཏུ་དྲིལ་༎
ཆོས་དབྱིངས་ཡངས་པའི་རྐོས་ཕོར་དུ་༎
རིག་རྩལ་འགགས་པ་མེད་པར་བཅུག་། སྣང་སྲིད་ཕྱི་ནང་གཉིས་མེད་སྦྱར་།
ཁམས་༄༅།  ། གསུམ་འཁོར་བའི་སྤྱི་ནས་གདབ་༎
མཁའ་དབྱིངས་རྣམ་བཞག་དཀྱིལ་འཁོར་ནས་༎
སྙིང་པོ་ཡན་ལག་འདྲེས་པ་ཡིས་༎
གཞི་རྩལ་དབྱེར་མེད་མཆོད་རྟེན་ཏཻ་༎
ང་ནི་སུས་ཀྱང་མ་བརྟགས་སོ་༎
ཀུན་གྱི་སྟོང་ཉིད་གནས་སུ་བཞག་། མཁའ་ཀློང་ཡངས་པའི་ཁྲི་སྟེང་དུ་༎
འགྱུར་བ་མེད་པར་བཞུགས་སུ་གསོལ་༎
དེ་ལྟའི་མཆོད་རྟེན་མཚན་ཉིད་ནི་༎
མཐའ་དབུས་མེད་པས་དབྱིབས་ཟླུམ་པོ་༎
མ་ཤེས་པ་ཡི་ངང་ལ་ཞོག་། ངས་ནི་ཐམས་ཅད་བསྐྱེད་པ་སྟེ་༎
གང་ཟག་དབང་པོའི་ཁྱད་པར་གྱིས་༎
མ་བསྐྱེད་རྫོགས་པའི་ངང་ལ་ཞོག་། ངས་ནི་ཐམས་ཅད་རྟོགས་པ་སྟེ་༎
བང་རིམ་བརྩེགས་མ་དགུ་རུ་གནས་༎
རྒྱ་ཁྱོན་ནམ་མཁའི་མཐའ་དང་མཉམ་༎
གཟུགས་ནི་མི་སྣང་ཀུན་གྱིས་དངོས་༎
དུས་གསུམ་འཕོ་འགྱུར་མེད་པར་བཞུགས་༎
མཚན་ཉིད་ཅིར་ཡང་གཟུང་དུ་མེད་༎
རང་བཞིན་ཀུན་ལ་ཁྱབ་པར་གནས་༎
སྨྲ་བསམ་བརྗོད་ལས་འདས་པའི་གདུང་༌༎
མཚན་ཉིད་མཆོད་རྟེན་འཇིག་འདྲལ་མེད་པར་བཞུགས་༎
རྩིས་གདབ་མེད་པར་ཞོག་། ཕྱི་ནང་དཀར་དམར
མཚན་ཉིད་ཅིར་ཡང་གཟུང་དུ་མེད་༎
རང་བཞིན་ཀུན་ལ་ཁྱབ་པར་གནས་༎
ངོ་བོ་དམིགས་པའི་ཡུལ་ལས་འདས་༎
ཚྭ་ཚྭ་འདེབས་ན་སེམས་ལ་ཐོབས་༎
རྩོལ་སྒྲུབ་མི་དགོས་ངོ་མཚར་ཆེ་༎
ཚྭ་ཚྭ་མི་མཐུན་ཁྱད་པར་འཕགས་༎
ཞེས་གསུངས་སོ་༎
སེམས་ཉིད་ཚྭ་ཚྭར་བཀོད་པའི་ལེའུ་སྟེ་ཉེར་བརྒྱད་པའོ་༎།
། དེ་ནས་རྡོ་རྗེ་སེམས་དཔའ་ཡིས་༎
ཀུན་བཟང་ཉིད་ལ་འདི་སྐད་ཞུས་༎
བཞག་ཐབས་མན་ངག་ཇི་ལྟར་ལགས་༎
སེམས་ཀྱི་ཚྭ་ཚྭ་བཞུགས་པའི་གནས་༎
སྐྱེ་མེད་མཆོད་རྟེན་ཇི་ལྟར་བརྩིག་། ཅེས་ཞུས་པ་དང་༌།
དེ་ནས་སྟོན་པ་ཀུན་ཏུ་བཟང་པོ་དེ་།
རིན་པོ་ཆེ་འོད་མི་འགྱུར་མི་ཤིག་པའི་ཏིང་ངེ་འཛིན་ལ་སྙོམས་པར་ཞུགས་སོ་༎
དེ་ལས་བཞེངས་ནས་བཀའ་བསྩལ་པ་༎
སྙིང་པོ་སྐྱེ་མེད་འགྱུར་མེད་ལ་༎
རྩལ་སྣང་མ་འགགས་མཆོད་རྟེན་ནི་།
ཁྱབ་བརྡལ་ཆེན་པོའི་ས་གཞི་ལ་༎
ཀ་དག་དབྱིངས་ཀྱི་ཐིགས་བཏབ་སྟེ་༎
འགྱུར་མེད་བརྟན་པའི་འབྲི་རྡོ་བཏིངས་༎
སྣང་སྲིད་བསྡུས་པའི་མཆོད་རྟེན་བརྩེགས་༎
མ་ལུས་རྒྱས་འདེབས་སྐུ་གདུང་བཞེངས་༎
བྱམས་དང་སྙིང་རྗེར་ལྡན་པ་ཡིས་༎
ཉོན་མོངས་བརྒྱད་ཁྲི་འདག་པ་བརྫིས་༎
ང་བདག་གཉིས་ཀྱིས་ནང་གྲོགས་བྱས་།
ཁམས་གསུམ་འཁོར་བའི་གདན་ཁྲིར་བཅུག་། བང་རིམ་ཐ་མ་མཚན་ཉིད་གསུམ་༎
བར་མ་ཕྱི་རྒྱུས་གསུམ་གྱིས་བྱས་༎
མ་ཧ་ཡོ་ག་གསུམ་པ་སྟེ་༎
ཨ་ནུ་ཡོ་ག་བང་རིམ་བཞི་༎
རྫོགས་པ་ཆེན་པོ་བུམ་པའི་རྟེན་༎
མ་སྒྲུབས་བསྒྲུབ་མེད་ངང་ལ་ཞོག་། བསྒྲུབས་མེད་ངང་བཞག་དོན་རྣམས་འགྲུབ་༎
སྤྱི་ཏི་ཡོ་གའི་བུམ་པ་ཡི་༎
སྙིང་པོ་འགྱུར་མེད་སྲོག་ཤིང་བཙུགས་༎
ཡེ་ཤེས་བཅུ་གཉིས་འཁོར་ལོ་ལ་༎
མཁའ་འགྲོ་ཡངས་པའི་ཆར་ཁེབས་གཏིབས་༎
ཐབས་དང་ཤེས་རབ་ཉི་ཟླས་བརྒྱན་༎
དབྱིངས་ནི་ནམ་མཁའ་ལྟ་བུར་གནས་༎
སྣང་སྲིད་ཀུན་ལ་ཁྱབ་པའི་ཁྱོན་༎
ཚད་ནི་ཚོགས་བརྒྱད་ཡུལ་མ་གྱུར་༎
སྣང་བའི་ཡུལ་མེད་དམིགས་དང་བྲལ་༎
དངོས་པོ་མཚན་མའི་སྤྱོད་ཡུལ་མིན་༎
བྱིས་༄༅།  ། པ་མ་རབ་རྟོག་གེའི་བློས་༎
འདི་ནི་མཐོང་བར་ག་ལ་ནུས་༎
མཚན་ཉིད་མཐའ་ཡས་ཀུན་དང་བྲལ་༎
ཅིར་ཡང་བཟུང་དུ་མེད་པ་འོ་།
ཁ་དོག་རིན་ཆེན་སྣ་ཚོགས་འོད་༎
འཕྲོ་ཡང་ངོས་བཟུང་མཚོན་ལས་འདས་༎
གཟུང་འཛིན་དྲི་མེད་དཀར་རྩིས་བསྐུས་༎
མཉམ་ཉིད་དབྱེ་གསལ་མེད་པར་གནས་༎
ཞེས་གསུངས་སོ་༎
དེ་ནས་རྡོ་རྗེ་སེམས་དཔའ་ཡིས་༎
ཀུན་ཏུ་བཟང་ལ་ཡང་ཞུས་པ་༎
མཆོད་རྟེན་དེ་ཡི་ངེས་ཚིག་གང་༌༎
ཀུན་ཏུ་བཟང་པོས་བཀའ་བསྩལ་པ་༎
སྙིང་པོའི་རང་བཞིན་གཡོ་མེད་ལ་༎
ཡན་ལག་རྩལ་གྱི་མཆོད་རྟེན་ཤར་༎
དེ་ལ་མཆོད་རྟེན་ཞེས་བྱ་བ་༎
སངས་རྒྱས་མེད་པས་སངས་རྒྱས་མིང་ཡང་མེད་༎
མཆོད་ནི་སྐུ་གསུམ་དབྱེར་མེད་མཆོད་༎
རྟེན་ནི་འདུ་འབྲལ་མེད་པ་ཡིན་༎
མཆོད་ནི་བསམ་དུ་མེད་པས་མཆོད་༎
རྟེན་ནི་བློ་ཡི་ཡུལ་ལས་འདས་༎
མཆོད་ནི་སྐྱེ་བ་མེད་པར་མཆོད་༎
རྟེན་ནི་འགག་པ་མེད་པར་རྟེན་༎
མེད་པར་འདོད་པས་འཁོར་བ་གོལ་བ་ཡིན་༎
མཆོད་ནི་དྲན་པ་མེད་པར་མཆོད་༎
རྟེན་པ་ཡིད་ལ་བྱར་མེད་རྟེན་༎
མཆོད་ནི་སྣང་ཞིང་སྲིད་པ་སྟཻ་༎
རྟེན་ནི་རྩིས་གདབ་དབྱེ་གསལ་མེད་༎
རྟེན་ནི་སྤྱོད་དུ་མི་འཇུག་གོ་། མཆོད་ནི་ཕྱི་ནང་དཀར་དམར་སྟེ་༎
རྣམ་རྟོག་མེད་པས་རྣམ་རྟོག་མིང་ཡང་མེད་༎
རྟེན་ནི་མ་ཆགས་ཞེན་པ་མེད་༎
མཆོད་ནི་སྙིང་པོ་བློ་ཡངས་ཏེ་༎
རྟེན་ནི་ཆོས་སྐུ་འགྱུར་བ་མེད་༎
མཆོད་ནི་མཁའ་ཀློང་སྐུ་བཞི་སྟེ་༎
རྟེན་ནི་རིག་པའི་རྩལ་སྣང་ངོ་༌༎
མཆོད་ནི་མ་འགགས་རྩལ་སྣང་ཐིམ་༎
རྟེན་ནི་གཉིས་མེད་ངང་དུ་གནས་༎
མཆོད་ནི་ཐིག་ལེ་ཆེན་པོ་ཡིན་༎
རྟེན་ནི་སྤྲོས་པ་མཐའ་དག་བྲལ་༎
མཆོད་ནི་སྣ་ཚོགས་རྫོགས་པ་ཡིན་༎
མཆོད་ནི་བདེ་བ་ཆེན་པོ་སྟེ་༎
རྟེན་ནི་སྡུག་བསྔལ་ཀུན་དང་བྲལ་༎
མཆོད་ནི་སྣ་ཚོགས་མཚན་མ་སྤངས་༎
རྟེན་ནི་མི་རྟོག་ཡེ་ཤེས་རྒྱས་༎
མཆོད་ནི་སྐྱེ་མེད་དོན་གྱི་ཆོས་༎
རྟེན་ནི་འགྱུར་བ་མེད་པའི་སྐུ་༎
མཆོད་ནི་གཉིས་སྣང་མ་ལུས་བྱང་༌༎
ཞེས་གསོལ་པ་དང་༌།
རྟེན་ནི་གཉིས་མེད་ཆེན་པོར་ཆུག་། དེ་ཕྱིར་འཇིག་རྟེན་བྱང་ཆུབ་ཆེ་༎
འགྱུར་མེད་དབྱིངས་ཀྱི་མཆོད་རྟེན་འདི་༎
ཐེག་པ་གཞན་ནས་འབྱུང་མི་འགྱུར་༎
ཞེས་གསུངས་སོ་༎
མ་རྟོགས་པ་ལ་གོལ་སྒྲིབ་སྣང་༌༎
མཆོད་རྟེན་གྱི་ངེས་ཚིག་བསྟན་པའི་ལེའུ་སྟེ་ཉེར
དགུ་པའོ་༎ ༎ དེ་ནས་རྡོ་རྗེ་སེམས་དཔའ
ཡིས་༎ སྟོན་པ་ཀུན་ཏུ་བཟང་པོ་ལ་༎
རྡོ་རྗེ་སེམས་དཔས་ཡང་ཞུས་པ་༎
ཞེས་ཞུས་པ་དང་༌།
དེ་ནས་སྟོན་པ་ཀུན་བཟང་དེས་།
རིན་པོ་ཆེ་འོད་ཀྱིས་སྤྲོས་པ་ཐམས་ཅད་བསྲེག
པ་ཞེས་བྱ་བའི་ཏིང་ངེ་འཛིན་ལ་སྙོམས་པར
ཞུགས་སོ་༎ དེ་ལས་བཞེངས་ནས་བཀའ་བསྩལ་པ་༎
སྙིང་པོའི་རང་བཞིན་འགྱུར་མེད་ལ་༎
རྩལ་སྣང་བུ་ཡིས་སྦྱིན་བསྲེག་བྱ་༎
སྐྱེ་མེད་ཕྲིན་ལས་རྣམ་བཞི་ཡིས་༎
གདུལ་བྱ་བཞི་ལས་དགོངས་ནས་གསུངས་༎
ཞི་རྒྱས་དབང་དང་དྲག་པོ་སྟེ་༎
སྤྱི་ཏི་ཡོ་གའི་སྦྱིན་སྲེག་འདི་༎
རྡོ་རྗེ་༄༅།  ། སེམས་དཔས་གོ་བར་གྱིས་༎
དེ་ལ་ཞི་བའི་སྦྱིན་སྲེག་ནི་༎
ཀློང་ཡངས་ཐབས་ཁུང་ཟླུམ་པོ་རུ་༎
སེམས་ཅན་གཟུང་འཛིན་གྱི་བཅིངས་པ་༎
ཐམས་ཅད་ཞི་བར་བྱ་བའི་ཕྱིར་༎
རྣམ་པར་རྟོག་པའི་མཚན་མ་ཀུན་༎
བཀུག་ལ་ཐབ་ཁུང་ནང་དུ་བཞག་། ཤེས་རབ
ངང་དུ་ཚིག་། བསྲེག་རྫས་མཆོད་བསྟོད་མི་དགོས
ཏེ་༎ སེམས་ཀྱི་བསྲེག་རྫས་མཆོད་བསྟོད་ཀྱིས་༎
དུག་ལྔ་རྣམ་རྟོག་ཐམས་ཅད་ཞི་༎
དྲག་པོའི་སྦྱིན་སྲེག་བསྟན་པ་ནི་༎
ཆོས་དབྱིངས་ཨེ་ཡི་ཐབ་ཁུང་དུ་༎
བདེན་པ་གཉིས་ལ་ཞེན་པ་ཡི་༎
སེམས་ཅན་དྲག་པོས་ཚར་གཅོད་ཕྱིར་༎
ཡེ་ཤེས་ཆེན་པོའི་མེ་སྤར་སྟེ་༎
གཉིས་འཛིན་གཉིས་མེད་ངང་དུ་སྲེག་། དངོས་འཛིན
རྩིས་གདབ་མེད་པར་ཚིག་། མཆོད་དང་སྲེག་རྫས
བསྟོད་པ་སྤངས་༎ དབང་ནི་ཆོས་དབྱིངས་ཟླ་གམ་དུ་༎
སྐྱེ་རྒ་ན་འཆིའི་སེམས་ཅན་དགུག་། སྐྱེ་ཤི་མེད་པའི་ངང་དུ་བསྒྲལ་༎
དགག་བསྒྲུབ་གཉིས་མེད་དོན་ལ་དབང་༌༎
རྒྱས་པའི་སྦྱིན་སྲེག་བསྟན་པ་ནི་༎
ཡེ་ཤེས་རང་གསལ་རྒྱས་བྱའི་ཕྱིར་༎
ལྟ་སྒོམ་སྤྱོད་པ་འབྲས་བུ་ལ་༎
ཞེན་ཅིང་ཆགས་པའི་སེམས་ཅན་ཀུན་༎
རང་མདངས་རིན་ཆེན་འོད་འབར་མེས་༎
བློས་བཏགས་ལྟ་བ་ཐམས་ཅད་སྲེག་། ཡིད་བཟུང
སྒོམ་པ་ཐམས་ཅད་སྲེག་། ཆེད་བྱས་སྤྱོད་པ
ཐམས་ཅད་སྲེག་། ཡིད་སྨོན་འབྲས་བུ་ཐམས་ཅད
སྲེག་། མི་བལྟ་བལྟར་མེད་ཆེན་པོར་རྒྱས་༎
མི་བསྒོམས་རྟོག་མེད་ཆེན་པོར་རྒྱས་༎
མི་བཅོས་བཅོས་མེད་བྱར་མེད་རྒྱས་༎
མི་བསྒྲུབ་སྒྲུབ་མེད་ཐོགས་མེད་རྒྱས་༎
མཆོད་བསྟོད་བསྲེག་རྫས་མི་དགོས་ཏེ་༎
སོ་། ། རང་གནས་རེ་མེད་ཀྱི་ལེའུ་སྟེ
སེམས་ཀྱི་སྦྱིན་སྲེག་ཁྱད་པར་འཕགས་༎
སྦྱིན་སྲེག་གི་ལེའུ་སྟེ་སུམ་ཅུ་པའོ་༎  ་༎ དེ་ནས་སྟོན་པ་ཀུན་བཟང་ལ་༎
རྡོ་རྗེ་སེམས་དཔས་ཡང་གསོལ་པ་༎
དུག་ལྔ་དུག་གསུམ་བསྲེག་པ་ཡི་༎
ཐལ་བ་ཇི་ལྟར་མནན་པར་བྱ་༎
ཞེས་གསོལ་པ་དང་༌།
དེ་ནས་སྟོན་པས་བཀའ་བསྩལ་པ་༎
ཆོས་ཅན་རྩལ་གྱི་རིག་པས་ནོན་༎
རྡོ་རྗེ་སེམས་དཔའ་གོ་བར་བཟུང་༌༎
རྫོགས་པ་ཆེན་པོའི་གཉན་ས་རུ་༎
ཡེ་ཤེས་བཙལ་བ་མེད་དེ་རང་མདངས་ཆེན་པོར་གདའ་༎
འཁྲུལ་པ་རྩད་གཅོད་སྐྱེས་བུ་ཡིས་༎
ཐབས་དང་ཤེས་རབ་ལག་པ་རུ་༎
རང་བྱུང་རིག་པའི་གཏད་ཕུར་བཟུང་༌༎
ཆོས་དབྱིངས་རྣམ་དག་ཧོམ་ཁུང་བྲུ་༎
ཉོན་མོངས་ཆོས་དབྱིངས་ཐོད་པར་གཞུག་། རྣམ་དག་རང་གྲོལ་རེ་བས་བསྟུམ་༎
ཡེ་ཤེས་ལྔ་ཡི་ཚོན་སྐུད་ཀྱིས་༎
འགྱུར་མེད་རྒྱ་གྲམ་མདུད་པ་བྱས་༎
གདེང་ཆོས་གཡམ་པས་བཀག་། འགྱུར་མེད་རི་རྒྱལ
འོག་ཏུ་མནན་༎
སྐུ་གསུམ་རྒྱས་པའི་ཕོ་བྲང་གདབ་༎
གཞི་མེད་འགྱུར་བ་མེད་པར་རང་མདངས་ཆེན་པོར་གདའ་༎
སྐྱེ་བ་མེད་པའི་བྲོ་ཡང་བརྡུངས་༎
ཨེ་མ་ཧོ་།
ང་བདག་གིས་བཅིངས་སེམས་ཅན་ཀུན་༎
སྔར་ཡང་མ་གྲོལ་ད་མི་འགྲོལ་༎
དེ་ལ་གནོད་པའི་གནོད་ཆེན་ནི་༎
འདྲེ་ཡི་རྩ་བ་ང་དང་༄༅།  ། བདག་། དེ་ཡི་རྒྱབ་རྟེན་དུག་གསུམ་སྟེ་༎
ཨ་མུན་ཏ་རི་པེ་ཏ་ཡ་ཏི་།
སྡོང་ལོ་བརྒྱད་ཁྲི་བཞི་སྟོང་རྣམས་༎
སྐྱེ་བ་མེད་པའི་ངང་དུ་མནན་༎
སྐྱེ་བའི་རིག་པ་མ་ལྡང་ཞིག་། བཅིང་ངོ་ཆོས་ཉིད་དབྱིངས་སུ་བཅིངས་༎
ཡིད་ཀྱིས་དྲན་རྟོག་མ་གྱུར་ཅིག་། བདག་པོ་འགྱུར་མེད་རྒྱ་ཡིས་གདབ་༎
ལས་ཀྱི་བག་ཆགས་མ་ལྡངས་ཤིག་། གཅོད་དོ་དུག་གསུམ་རྩ་བ་གཅད་༎
སེམས་དང་དུག་ལྔརམ་ལྡངས་ཤིག་། མནན་ནོ་སྐུ་གསུམ་འོག་ཏུ་མནན་༎
བསྐལ་པ་བརྒྱར་ཡང་མ་ལྡངས་ཤིག་། ལྟ་བ་ཆོད་དེ་ཆོད་དེ་མཐོང་༌༎
ཕྱོགས་མེད་མཐའ་བྲལ་རྒྱ་ཡིས་གདབ་༎
སྒོམ་པ་མེ་རེ་ལྷན་ནེ་ཞོག་། གཡོ་འགུལ་མེད་པའི་རྒྱ་ཡིས་ཐོབས་༎
སྦྱོང་བ་རྦད་དེ་རྦུད་དེ་ཆོད་༎
བར་ཆོད་སྤྲོས་བྲལ་རྒྱ་ཡིས་ཐོབས་༎
ཉམས་མྱོངས་བན་ནེ་བུན་ནེར་ཁྱེར་༎
སྐྱེ་འགགས་མེད་པར་རྒྱ་ཡིས་ཐོབས་༎
འབྲས་བུ་འབ་སེ་འུབས་སེར་ཐོངས་༎
སྐུ་གསུམ་འདུ་འབྲལ་མེད་པ་ཡི་༎
རེ་མེད་རང་གནས་རྒྱ་ཡིས་ཐོབས་༎
ཅེས་གསུངས་སོ་༎
དུག་གསུམ་ང་བདག་མནན་པའི་ལེའུ་སྟེ་སོ་གཅིག
པའོ་༎ ༎ དེ་ནས་སྟོན་པ་ཀུན་བཟང་ལ
༎ རྡོ་རྗེ་སེམས་དཔས་ཡང་ཞུས་པ་༎
ང་བདག་གཉིས་ཀྱི་དགྲ་བགེགས་ལ་༎
རང་གྲོལ་ཕུར་པས་ཇི་ལྟར་གདབ་༎
ཅེས་ཞུས་པ་དང་༌།
དེ་ནས་སྟོན་པ་ཀུན་ཏུ་བཟང་པོ་དེ་།
སྙིང་པོ་རིན་པོ་ཆེ་འོད་རང་བྱུང་གི་ཏིང་ངེ་འཛིན་ལ་སྙོམས་པར་ཞུགས་སོ་༎
བཞེངས་ནས་འཁོར་ལ་བཀའ་བསྩལ་པ་༎
ཡེ་ཀློང་ངང་ལ་དབྱེར་མེད་ཀྱང་༌༎
རྩལ་སྣང་བུ་ལ་དགྲ་བགེགས་རྣམས་༎
མ་བྲིས་རྫོགས་པའི་དཀྱིལ་འཁོར་བཤད་༎
རྩད་གཅོད་ཕུར་པ་གདབ་ཐབས་བཤད་༎
མི་འགྱུར་སེམས་ཀྱི་ཕུར་པ་ཡིས་༎
སྒྲུབ་མེད་ཆོས་ཀྱི་དབྱིངས་སུ་གདབ་༎
འཁོར་འདས་དགྲ་བགེགས་རྩད་ནས་གཅད་༎
སྐྱེ་མེད་ཀ་དག་ཕུར་པ་ཡིས་༎
དངོས་མེད་ཆོས་ཀྱི་དབྱིངས་སུ་གདབ་༎
དངོས་པོའི་དགྲ་བགེགས་རྩ་བ་གཅད་༎
དངོས་མེད་ཟངས་ཀའི་ཕུར་པ་ཡིས་༎
རང་བྱུང་རང་མདངས་དབྱིངས་སུ་གདབ་༎
རྣམ་རྟོག་དགྲ་བགེགས་རྩད་ནས་གཅད་༎
རེ་མེད་རང་གནས་ཕུར་པ་ཡིས་༎
མ་བཙལ་དབྱིངས་ཀྱི་ངང་དུ་གདབ་༎
རེ་དོགས་དགྲ་བགེགས་རྩད་ནས་གཅད་༎
ཕུར་པ་བྱང་ཆུབ་སེམས་ཀྱི་རྟགས་༎
བྱང་ཆུབ་སེམས་ཀྱི་ཕུར་པ་ཡིས་༎
སྲིད་གསུམ་འགྲོ་བའི་བདར་ཤ་བཅད་༎
མ་བཏབ་བཞིན་དུ་ལྷུན་གྱིས་རྫོགས་༎
མ་བསྒྲུབས་བཞིན་དུ་ཡེ་ནས་གྲུབ་༎
མཉམ་པའི་རྒྱལ་པོ་རིག་པར་གནས་༎
ཕུར་པ་ཆོས་ཀྱི་དབྱིངས་ཀྱིས་བཏབ་༎
གཞན་དུ་གདབ་པའི་གནས་མེད་དེ་༎
མ་འགགས་རོལ་པའི་ལྷ་མོས་བརྒྱན་༎
རང་རིག་བྱང་ཆུབ་སེམས་ལ་གདབ་༎
ཕུར་པ་འཛིན་ཆ་མྱ་ངན་འདས་༎
གཟུང་འཛིན་རྣམ་རྟོག་ཉིད་ལ་གདབ་༎
ཕུར་པ་དངོས་པོ་ཀུན་དང་བྲལ་༎
དངོས་མེད་སེམས་ཀྱི་ཕུར་པ་ཡིས་༎
དངོས་པོ་ཕྱིན་ཅི་ལོག་ལ་གདབ་༎
རང་མདངས་གསལ་བའི་ཉི་ཟླས་བརྒྱན་༎
གདབ་དང་མི་གདབ་དམིགས་མཐའ་འདས་༎
ཕུར་པ་སྐྱེ་བ་མེད་པའི་དོན་༎
སྐྱེ་མེད་སེམས་ཀྱི་ཕུར་པ་ཡིས་༎
སེམས་ལ་བཏབ་པས་རིག་པ་ཤར་༎
༄༅།  ། དབྱིངས་ལ་བཏབ་པས་ལྷུན་གྱིས་གྲུབ་༎
གཉིས་སུ་མེད་པ་གདལ་བའི་ངང་༌།
སྣང་སྲིད་ཀུན་ལ་ཁྱབ་པར་གནས་༎
དེ་ལྟར་རྟོགས་ན་ཐེབས་པ་ཡིན་༎
མངོན་དུ་གྱུར་ན་རྟོགས་པ་ཡིན་༎
ཚིག་ལས་འདས་ན་སངས་རྒྱས་ཡིན་༎
གྲངས་ལས་འདས་པས་བརྗོད་དུ་མེད་༎
ཅེས་གསུངས་སོ་༎
རང་སེམས་ཕུར་པར་བཀོད་པའི་ལེའུ་སྟེ་སོ་གཉིས
པའོ་༎ ༎ དེ་ནས་སྟོན་པ་ཀུན་བཟང་ལ
༎ རྡོ་རྗེ་སེམས་དཔས་ཡང་ཞུས་པ་༎
གལ་ཏེ་དགྲ་བོ་མ་སོད་ན་༎
མཐུ་ཡིས་གསད་ཐབས་ཇི་ལྟར་ལགས་༎
ཞེས་ཞུས་པས་།
དེ་ནས་སེམས་ཉིད་ཀུན་བཟང་དེས་།
རིན་པོ་ཆེ་འོད་ཟེར་གྱི་དགྲ་བོ་ཁ་ཕུང
དུ་གསོད་པ་ཞེས་བྱ་བའི་ཏིང་ངེ་འཛིན་ལ
སྙོམས་པར་ཞུགས་སོ་༎
དེ་ལས་བཞེངས་ནས་བཀའ་བསྩལ་པ་༎
འགྱུར་མེད་དཀྱིལ་ལ་མ་བཅོས་འཁོར་༎
རྩ་བ་འགོང་པོ་ང་བདག་ཡིན་༎
ཇོ་བོ་ཉོན་མོངས་དུག་ལྔ་ཡིན་༎
དབྱེར་མེད་དཀྱིལ་ལ་སྣང་སྲིད་འཁོར་༎
རྒྱབ་རྟེན་བརྒྱད་ཁྲི་བཞི་སྟོང་ཡིན་༎
ཞེས་ཞུས་པས་།
ཡེ་ཀློང་ཀུན་ཁྱབ་བླ་མ་དང་༌༎
བརྡའ་དོན་སྤྲོད་པའི་བླ་མ་འོ་༎
མི་བྱ་བྱ་བཙལ་ཀུན་ལས་འདས་༎
བླ་མ་དག་ལ་བརྟེན་པས་རྒྱས་༎

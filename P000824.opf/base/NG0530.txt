(༧)༄༅༎ ཆེ་ཡིན་ནོ་༎
གསེར་མདོག་སེང་གེའི་གནད་ནི་དབང་ཕྱུག་མ་ཡིན་ལ་༎
དྲི་མ་མེད་པའི་གཏན་ནི་གསང་བའི་ཡུམ་མོ་རུ་བསྟན་།
དྲི་མ་མེད་པའི་སྟན་ནི་ཡུམ་གྱི་མཁའ་དབྱིངས་ལ་།
ཏ་ཀྲིད་བརྒྱད་པོའི་གདན་ནི་འཇིག་རྟེནལས་འདས་པའོ་༎
དབང་གི་རྩལ་ནི་འཇིག་རྟེན་དབང་དུ་མཛད་པས་།
ཐབས་ཀྱིས་ཆེ་ཞིང་ཕྱོགས་སྐྱོང་བ་ན་།
འཇིག་རྟེན་འདས་པ་དབང་དུ་སྡུད་པར་མཛད་།
ཐབས་ཀྱི་ཆེ་བ་ནི་ཁྲོ་བོ་བཅུ་གདན་དུ་བྱས་པའོ་༎
བླ་ན་མེད་པ་དབང་དུ་མཛད་པ་ཐབས་ཀྱི་ཆེ་བ་ནི་།
མ་ཧ་དེ་བ་ལ་སོགས་པ་གདན་དུ་བྱས་པ་དང་༌།
རིགས་ལྔ་དབུས་རྫོགས་པ་དབང་གི་རྩལ་ལོ་༎
འཇིག་རྟེན་འདས་པའི་མདོ་ལས་།
དཔལ་པདྨ་ཧེ་རུ་ཀས་ལྷ་ཆེན་པོ་གདན་དུ་བྱས་པ་དང་༌།
པདྨ་གནས་ཀྱི་ལེའུ་སྟེ་བཅུ་པའོ་༎  ༎ ཏན་ཏྲ་ཆེན་པོ་འཇིག་རྟེན་འདས་པའི་མདོ་ལས་།
ད་རིགས་གཅིག་ཏུ་བསྒྲུབ་པ་བསྟན་པར་བྱ་སྟེ་།
དང་པོ་ཧུམ་ལས་ཕྱག་མཚན་རྡོ་རྗེར་གྱུར་།
དེ་ལས་དཔལ་རྡོ་རྗེ་སེམས་དཔའ་མཚན་དང་དཔེ་བྱད་དང་ལྡན་པ་།
རྒྱན་ཐམས་ཅད་རྫོགས་པ་གཅིག་ཏུ་གྱུར་།
དེ་ལས་དཔལ་ཆེན་པོ་པདྨ་ཧེ་རུ་ཀར་གྱུར་པའི་ཐུགས་ཀར་ཡེ་ཤེས་སེམས་དཔའ་བསྒོམས་པས་།
རིགས་གཉིས་གཅིག་ཏུ་གྱུར་པ་ཞེས་བྱ་སྟེ་།
དཔལ་རྡོ་རྗེ་སེམས་དཔའ་ནི་རྡོ་རྗེའི་རིགས་ཡིན་ལ་།
པདྨ་ཧེ་རུ་ཀ་ན་པདྨའི་རིགས་ཡིན་པས་།
རིགས་གཉིས་ལས་དབྱེར་མེད་པར་གཅིག་ཏུ་སྣང་བས་གཅིག་ཏུ་གྱུར་པ་ཞེས་བྱའོ་༎
དེ་ལས་གཞལ་ཡས་ཁང་དེ་ལྟ་བུའི་ནང་ན་བཞུགས་པའི་མངའ་བདག་གང་ལགས་ཤེ་ན་།
བཅོམ་ལྡན་འདས་པདྨ་ཧེ་རུ་ཀ་སྐུ་ཆེ་ལ་ཡན་ལག་རགས་པ་།
དབུ་དགུ་།
ཕྱག་བཅོ་བརྒྱད་།
ཞབས་བརྒྱད་།
དབུ་གོང་མ་ལྔ་རྟ་མགོ་ལས་བྱུང་བའི་འོག་མ་བཞི་མཚམས་བཞིར་གཟིགས་པ་།
གཤོག་པ་བཞི་དང་ལྡན་པ་།
སྐུ་མདོག་དམར་པོ་ལ་དུར་ཁྲོད་ཀྱི་རྒྱན་ཆས་སྐུ་ལ་གསོལ་བ་།
རྒྱན་གྱིས་བརྒྱན་པ་གཅིག་གཞལ་ཡས་ཁང་དེའི་དབུས་པདྨའི་ལྟེ་བ་ལ་།
ཨེ་གྲུ་གསུམ་གྱི་སྟེང་ན་དབང་ཕྱུག་ཆེན་པོ་མ་ཧ་དེ་བའི་སྟེང་ན་།
ཡབ་ཡུམ་མ་ཧ་ཀྲོ་ཏི་ཤྭ་རི་དང་བརྐྱང་བསྐུམ་གྱི་ཚུལ་དུ་བཞུགས་སོ་༎
དེའི་འཁོར་རྣམས་བསྒོམ་པའི་དུས་ནི་།
གསངས་ནས་སྦས་པའི་ཚུལ་དུ་བཞུགས་།
རྡུལ་ཚོན་ལ་བཀོད་པའི་དུས་ནི་།
པདྨའི་ཕྱི་རིམ་ན་ནི་ཡེ་ཤེས་དང་ལས་ལས་གྲུབ་པའི་འཕྲ་མེན་མ་བཅུ་དྲུག་བཀོད་ལ་།
པདྨ་ལ་ནི་ཡབ་ཡུམ་བརྒྱད་བཀོད་།
ཁྲོ་བོ་བརྒྱད་ཀྱི་ཁྲི་རྐང་ལ་ཁྲོ་བོ་དང་ཁྲོ་མོ་དང་སྤེལ་མ་།
སེམས་དཔའ་དང་སེམས་མ་ཁྲི་རྐང་བཞིའི་རང་བཞིན་ལ་།
དབང་ཕྱུག་མ་ནི་བར་བར་གྱི་སེང་གེའོ་༎
གསང་བའི་ཡུམ་བཞི་ནི་ཉི་མར་བསྟན་པ་ལགས་༎
དེ་ནས་བྱུང་གདོན་པ་འདི་སྐད་དོ་༎
ཧུམ་།
ཁྲོ་བོ་རྒྱལ་པོ་རྟ་མགྲིན་རྟ་སྐད་ཅན་༎
རལ་པ་དམར་ལ་འབར་བ་མེ་མདོག་ཅན་།
ཁྲོ་བོ་འབར་བའི་ཞལ་ནི་ཕྱོགས་བཞིར་གཟིགས་། ༄༅༎
ཁྲོས་པའི་སྤྱན་བགྲད་ཁྲོ་གཉེར་སྤྲིན་དམར་བཟློག་པ་བཞིན་།
གློག་སྟོང་འགྱུར་བའི་འོད་ཟེར་རྣམ་པར་འཕྲོ་༎
གློག་བང་འཛིན་པས་མཆེ་བ་དཀར་པོ་གཙིག་། སྐུ་མདོག་པདྨ་ར་གའི་མདོག་འདྲ་ལས་༎
ཞིང་ལྤགས་རློན་པའི་གཡང་གཞི་སྐུ་ལ་གསོལ་༎
གླང་ཆེན་བརྗིད་པའི་གཡང་གཞི་སྐུ་ལ་ན་བཟར་བསྣབས་༎
སྟག་གི་ཤམ་ཐབས་གཡང་གཞི་རྒྱན་དུ་བྱས་༎
ཐོད་རློན་འཕྲེང་བ་སྐུ་ཡི་རྒྱན་དུ་བྱས་༎
སྦྲུལ་ནག་སྟོང་གིས་ཕྱག་གདུབ་སྐུ་ཡི་རྒྱན་༎
བ་སུ་ཏ་ཡི་ཞགས་པ་སྐུུ་ལ་བསྣམས་༎
ཐལ་ཆེན་ཁྲག་དང་ཞག་གི་ཐིག་ལེས་བརྒྱན་༎
པདྨ་གསང་བ་ཡུམ་དང་གཉིས་མེད་པས་།
འབར་བ་ཆེན་པོ་པདྨའི་ཀློང་ན་བཞུགས་༎
དཔལ་ཆེན་མ་ཡི་འཁོར་ཚོགས་རྒྱ་མཚོ་རྣམས་༎
དཀྱིལ་འཁོར་རིམ་བཞིན་འབར་བ་སྤྱན་དྲངས་ཏེ་༎
པདྨའི་རྒྱལ་པོ་དབང་མཆོག་རིགས་ཀྱི་གཙོ་༎
ཐུགས་རྗེ་ཆགས་པའི་དབང་ཕྱུག་སྐུ་མངའ་བ་།
ཁྲོ་རྒྱལ་འཇིགས་བྱེད་ཡེ་ཤེས་ཐུགས་རྗེ་ཅན་༎
པདྨའི་རྒྱལ་པོ་འདིར་གཤེགས་འཁོར་དང་སྤྱོན་༎
ཆགས་མེད་ཆགས་དང་བྲལ་བའི་རང་བཞིན་ལ་༎
པདྨ་དམར་པོ་འདམ་སྐྱེས་མདོག་ལྟར་སྣང་༌།
ཁམས་གསུམ་སྲིད་པ་གསུམ་ལ་མངའ་མཛད་པས་༎
ཆགས་རབ་རྒྱལ་པོ་འདིར་གཤེགས་འཁོར་དང་སྤྱོན་༎
འོད་ཟེར་གློག་སྟོང་འགྱུ་བའི་བྱིན་རླབས་སྐུ་སྐྱོད
ཅིག་། ཐུགས་དམ་ཧུམ་དང་ཕཏ་ཀྱི་སེར་འབེབས
ཤིང་༌། ཁྲོ་བོ་སྤྲུལ་པ་མང་པོ་འཁོར་དང་བཅས་༎
མ་ཚོགས་འཕྲ་མེན་དབང་ཕྱུག་གཤེགས་སུ་གསོལ་༎
འོད་ཟེར་དམར་སྨུག་འབར་བའི་ཀློང་དཀྱིལ་ནས་༎
ཡུམ་ལ་རོལ་པས་བརྐྱང་བསྐུམ་ཚུལ་དུ་བཞུགས་༎
ཕྱག་ཆར་མཚོན་ཆ་འཕྲ་མེན་འབར་བ་ཐོགས་༎
ཁྲོ་བོའི་ཞབས་ཀྱིས་མནན་ནས་འདིར་གཤེགས་ཤིག་། རྡོ་རྗེ་ཀློང་དགུ་དུར་ཁྲོད་ཆེན་པོ་ནས་༎
འཕྲ་མེན་རྒྱ་མཚོ་ཆུ་སྲིན་འཛིན་པར་རོལ་༎
ཧེ་རུ་མ་བདུན་དབང་ཕྱུག་འཁོར་དང་སྤྱོན་༎
ཏ་ཀྲིད་འཁོར་བཅས་འདིར་གཤེགས་མཆོད་པར་བཞེས་༎
ད་ནི་ཕྱག་འཚལ་ཏེ་།
རྒྱལ་བའི་སྐུ་ནི་ཆོས་སྐུ་པདྨའི་གདུང་༌༎
ཆོས་རྗེ་འོད་དཔག་མེད་པས་རྡོ་རྗེ་ཆོས་༎
སྤྱན་རས་གཟིགས་དབང་ཧྲི་ལས་རྔམ་ཆེན་སྐུ་༎
རྟས་མགྲིན་རྟ་སྐད་བཞད་ལ་ཕྱག་འཚལ་ལོ་༎
དབང་ཆེན་ཀུན་འདུས་དབང་གི་རྒྱལ་པོ་སྟེ་༎
དབང་གི་མདོག་དམར་བསྐལ་པའི་མེ་ལྟར་འབར་༎
དབང་ཆེན་རྔམ་བརྗིད་ཉི་མ་འབུམ་གྱི་གཟི་༎
མངའ་མཛད་པདྨའི་གསུང་ལ་ཕྱག་འཚལ་ལོ་༎
ཆོས་ཉིད་བདུད་རྩི་མཆོག་གི་ངང་གྱུར་པས་༎
དུག་གསུམ་གཏན་དུ་ཕུང་མཛད་དཔལ་འབར་སྐུ་༎
གདུག་བཅས་ཀླུ་རྣམས་བརྗིད་པའི་ཞབས་ཀྱིས་བརྫིས་༎
དུག་ཆེན་བདུད་རྩིར་གྱུར་ལ་ཕྱག་འཚལ་ལོ་༎
ཕྱག་འཚལ་ནས་བསྟོད་དེ་།
ནམ་མཁའི་རི་མོ་ཐབས་ཀྱིས་ཕྱག་རྒྱས་གནོན་པའི་གདན་སྟེང་རྔོམ་༎
ཚམ་རྔམ་མ་ཆེ་བ་གཙིགས་པའི་སྟོབས་ཆེན་རྔོམ་༎
ཟླ་གམ་ཅིར་ཡང་འགྱུར་བའི་ལྗགས་༄༅༎
ཀྱང་རྔོམ་༎
སྐྱེ་ཤི་རྩ་བ་གཅོད་པའི་མཆེ་གཙིག་རྔོམ་༎
གསུང་སྒྲ་འབྲུག་ལྟར་སྒྲོགས་པའི་དབྱངས་སྒྲ་རྔོམ་༎
འཕྲིན་ལས་རྒྱ་མཚོ་རྒྱན་གྱི་རྦ་རླབས་རྔོམ་༎
ཡོན་ཏན་རྩ་བཞི་ཇི་ལྟར་རྔོམ་༎
རུ་ཏྲ་བསྒྲལ་བས་མཐུ་རྩལ་རྔོམ་༎
ལྷ་ཆེན་མནན་པས་གདན་ཆེན་རྔོམ་༎
ཁམས་གསུམ་བསྒྲལ་བས་ཞིང་ཆེན་རྔོམ་༎
རྟོག་འཇོམས་སྤྱོད་པའི་བརྟུལ་ཞུགས་རྔོམ་༎
ཤུགས་ཀྱི་འཕྲོ་བའི་བརྟུལ་ཞུགས་རྔོམ་༎
འདུལ་བྱེད་དབང་གི་འཕྲིན་ལས་རྔོམ་༎
ཐུགས་རྗེས་འབྱུང་བའི་སྤྲུལ་པ་རྔོམ་༎
སྐུ་ཆེ་ཡན་ལག་རགས་པ་བརྗིད་རེ་ཆེ་༎
གྲངས་མང་རྒྱན་དང་ལྡན་པས་བརྗིད་རེ་ཆེ་༎
བཀུར་འོས་གཙོ་བོར་མཐོང་བས་བརྗིད་རེ་ཆེ་།
ཁྱད་ཞུགས་ཡིད་དང་འཐད་པས་བརྗིད་རེ་ཆེ་༎
མདངས་ཆེན་སྟོང་གསུམ་གང་བས་བརྗིད་རེ་ཆེ་༎
ཚིག་མྱུར་ཐེ་ཚོམ་གཅོད་པས་བརྗིད་རེ་ཆེ་༎
ཐུགས་རྗེ་ཐུགས་དམ་ལྡན་པས་བརྗིད་རེ་ཆེ་༎
འགྲོ་བ་ཡོངས་ལ་སྙོམས་པས་བརྗིད་རེ་ཆེ་༎
སྲིད་གསུམ་འགྲན་ཟླ་མེད་པས་བརྗིད་རེ་ཆེ་༎
མ་རྨོངས་ཐབས་ཀྱིས་འདུས་བས་བརྗིད་རེ་ཆེ་༎
མེད་ལ་ཟད་མི་ཤེས་པས་བརྗིད་རེ་ཆེ་༎
གཅིག་ལ་འདོད་དགུར་བསྒྱུར་བས་བརྗིད་རེ་ཆེ་༎
ཐབས་མཁས་སྐྱོན་གྱིས་མ་གོས་བརྗིད་རེ་ཆེ་༎
འདོད་སྤྱོད་ཕན་པས་མཛད་པས་བརྗིད་རེ་ཆེ་༎
མི་མཉེས་ཉམ་བག་རོལ་པ་བརྗིད་རེ་ཆེ་༎
མགོན་སྐྱབས་སྟ་བོན་མཛད་པས་བརྗིད་རེ་ཆེ་༎
སྐུ་གསུང་ཐུགས་ཡོན་ཏན་རྔམ་པས་བརྗིད་རེ་ཆེ་༎
སྐུ་གསུང་ཐུགས་ཡོན་ཏན་རྔམ་བརྗིད་ཀྱི་བསྟོད་པའོ་༎
འཇིག་རྟེན་འདས་པའི་མདོ་ལས་།
བསྟོད་པའི་ལེའུ་སྟེ་བཅུ་གཅིག་པའོ་༎།
། འཇིག་རྟེན་འདས་པའི་ཏན་ཏྲ་ལས་།
དབུ་ལས་རིགས་ལྔ་འབར་བའི་སྐུར་བསྟན་པས་༎
མི་མཐུན་ལྔ་ལྔ་བསྟན་ཀྱང་ནམ་མཁའི་རྒྱན་དུ་ཆེ་༎
དབུ་དགུ་འབར་བའི་ཐབས་ཆེན་རྒྱུར་སྣང་སྟེ་༎
ཐེག་པ་མཆོག་དགུ་ཀུན་ལ་འཕགས་པར་བསྟན་༎
སྤྲུལ་པ་མང་པོ་ཁྱད་པར་བསྟན་པ་ནི་༎
དབུ་སྐྲ་ཁམ་ནག་གྱེན་དུ་འཁྱིལ་བ་ནི་།
ཁྲོ་བོ་ཡེ་ཤེས་སྤྲུལ་པ་མང་པོ་གཟིངས་༎
རལ་པ་སྤྲུགས་ཏེ་འཁྲིགས་པས་སྟོང་ཁམས་ཁེངས་༎
ད་ནི་མཆོད་པ་སྤྲེང་བར་བྱ་སྟེ་།
སྤྱན་གྱི་སྡང་མིག་གློག་སྟོང་རྒྱུ་བ་ནི་༎
གཟིགས་པས་སྤྱན་བགྲད་གཟིགས་སྟངས་རྒྱུ་དང་ལྡན་༎
སྨིན་མ་ཁྲོ་གཉེར་སྤྲུལ་པ་འགྱེད་ཅིང་འདུད་༎
ཐབས་རྣམས་དཔལ་ཆེན་པདྨའི་སྐུ་ལ་རྫོགས་༎
བྱང་ཆུབ་སེམས་ཀྱི་དབང་ཕྱུག་དཔལ་ཆེན་ཧེ་རུ་ཀ་།
དཔལ་ཆེན་པདྨ་ཧེ་རུ་ཀ་།
ཁྲི་ཆེན་རྔམ་པ་ཀུན་གྱི་གཙོ་༎
རིགས་ལྔ་དཔལ་ཆེན་ཁྲག་འཐུང་དང་༌༎
ཡུམ་ཆེན་ཀྲོ་ཏི་ཤྭི་རི་དང་༌༎
མ་མོ་ཆེན་པོ་བདུན་རྣམས་དང་༌༎
དེ་འཁོར་བ་ཡི་ཚོགས་རྣམས་ལ་༎
བླ་མེད་དམ་རྫས་བདུད་རྩིའི་མཆོག་། མཆོད་དེ་ཀུན་ཏུ་དགྱེས་མཛོད་ལ་༎
འཕྲུལ་གྱི་དངོས་གྲུབ་སྩལ་དུ་གསོལ་༎
ཨོམ་སརྦ་ཏ་ཐ་ག་ཏ་མ་ཧ་པན་ཙ་མ་ཧ་མམ་ས་ཁ་ཏི་།
མ་ཧ་བ་སུ་ཏ་ཁ་ཧི་།
མ་ཧ་ཀོང་ནི་ཛ་ལ་ཁ་ཧི་།
སྤྱན་བཞི་བཅུ་རྩ་༄༅༎
གཉིས་དང་ལྡན་ཏེ་།
དབུ་གོང་མ་ཕྱོགས་བཞི་དབུས་དང་ལྔ་ལ་སྤྱན་གསུམ་གསུམ་བཅོ་ལྔ་།
རིགས་ལྔའི་སྐུ་གསུམ་།
གསུང་གསུམ་།
ཐུགས་གསུམ་།
ཡོན་ཏན་གསུམ་།
འཕྲིན་ལས་གསུམ་།
གསུམ་གསུམ་དང་སྦྱར་།
རྟ་མགོ་ལྔ་ལ་སྤྱན་འབར་བ་བཅོ་ལྔ་།
སྟོང་པ་བཅོ་བརྒྱད་སྐུ་གསུང་ཐུགས་ཀྱིས་མནན་པས་དེ་ལྟར་སྦྱོར་རོ་༎
དབུ་གོང་མ་བཞི་ལ་སྤྱན་བཞི་བཅུ་རྩ་གཉིས་ནི་།
དོན་དུ་རིགས་བཞིའི་རྣལ་འབྱོར་དང་སྦྱར་རོ་༎
གཟིགས་ཐབས་བཅུ་གཉིས་དང་སྦྱར་ཏེ་།
གཟིགས་པ་སངས་རྒྱས་ཀྱི་སྤྱན་ནི་།
སྤྱན་སྟོང་ཁམས་ལ་གཟིགས་།
ཕྱི་ནང་སྐྱེ་པ་མེད་པར་གཟིགས་།
སྤྱན་བགྲད་པ་སྤ་བཀོང་བལ་གཟིགས་།
སྡང་མིག་ཞེ་ལ་གནོན་པ་གཟིགས་༎
ཟུར་མིག་གློག་ལྟར་རྒྱུ་བ་གཟིགས་།
ཆོས་ཉིད་རྒྱན་དུ་གཟིགས་པ་དང་༌།
ཡེ་ཤེས་དབྱིངས་ལ་གཟིགས་།
ངན་སོང་འཐུར་དུ་ལྟ་བའོ་༎
སྨིན་མ་ནི་སངས་རྒྱས་བཞི་བཅུ་རྩ་གཉིས་དང་སྦྱར་རོ་༎
སྨིན་པར་མཛད་པའི་འཕྲིན་ལས་ནི་།
འགྲོ་བ་མ་ལུས་རྒྱལ་བའི་སྐུ་གསུང་ཐུགས་སུ་སྨིན་པར་བྱེད་པ་།
མ་ལྟར་བྱམས་པའི་ཐུགས་རྗེ་ནི་།
བྱམས་སྡང་ཕྱོགས་མེད་པ་ལ་བྱ་།
དབྱིངས་ལས་མ་གཡོས་པ་ནི་།
ཡབ་ཡུམ་ཐབས་དང་ཤེས་རབ་རོལ་པ་མཛད་པའི་དུས་ན་།
ཏིང་ངེ་འཛིན་ལས་མ་གཡོས་པའོ་༎
སྙན་ནི་དབྱིངས་ཀྱི་དོན་ཡེ་ཤེས་ཀྱིས་རྟོགས་པ་དང་དབྱིངས་ཐོབ་པའི་སྙན་ནི་།
གསན་པ་དང་༌།
མ་འགག་པའི་སྙན་ནི་སྤྲུལ་པའི་སྒྲས་འགྲོ་བའི་དོན་མཛད་པ་ཐོབ་པའོ་༎
དམིགས་པ་ཡོངས་སུ་དམ་པའི་སྙན་ནི་འགྲོ་བ་རིགས་དྲུག་སྙན་མི་སྙན་ལ་མ་ཆགས་པའོ་༎
རོལ་པ་མཐུན་འཇུག་འཇམ་པ་འཕྲིན་ལས་།
མ་བསླད་ཡེ་ནས་མཐུན་འཇུག་འཇམ་པས་སངས་རྒྱས་སྐུ་།
ཐུགས་རྗེ་འབྱུང་བྱེད་སྤྲུལ་པ་གྲངས་མེད་པ་།
དབང་དྲག་འཇོམས་པས་འཕྲིན་པས་དམར་བས་དབང་༌།
འདོད་ཆགས་དྲག་པོ་ཞེ་སྡང་དྲག་པོའོ་༎
ཤངས་ཀྱི་རླུང་སྒྲོམ་ན་རླུང་ནག་ཚུབ་མ་ཁམས་གསུམ་ཁྱབ་པར་འདྲེན་།
ཁམས་གསུམ་དོན་དུ་གཉེར་རྡོ་རྗེ་ཆུའི་རླུང་གིས་ཚེ་དང་ཟུངས་འཛིན་།
གཟི་བརྗིད་དབང་ཕྱུག་ཆེ་དྲི་ལྔ་རོ་ཡེ་ཤེས་དབྱིངས་སུ་གཅོད་།
རྣོ་དབལ་མཆེ་བ་དཀར་པོ་གཙིགས་པས་ཁམས་གསུམ་འཁོར་བའི་སྐྱེ་ཤི་གཅོད་༎
ཨག་ཚོམ་སྐུའི་རྒྱན་དུ་གདེངས་པ་མེ་ལྟར་འབར་།
གསུམ་གྱི་བརྗོད་པ་གདེངས་པ་འོད་དང་འདྲ་།
ཐུགས་ཀྱི་ཡོན་ཏན་ཉི་ཟླ་ཤར་བའི་དོན་།
ཧེ་རུ་ཀའི་གལ་པོ་ལས་།
ལྷག་པའི་རྟ་མགོ་ཅི་བྱ་ཞེས་པ་ལས་།
རྟ་མགོ་ནི་ཐེག་པ་འོག་མ་བས་སྐལ་པ་ཕྱི་མ་གྲུབ་སྟེ་།
ཐེག་པ་ཡང་རྩེ་འདིས་དུས་འདིར་སངས་རྒྱས་ཏེ་།
དེ་ཡང་ཤུགས་ཀྱིས་གྲུབ་པའི་བརྩོན་འགྲུས་ཏེ་།
རྟ་ལ་ཞོན་པ་དང་༌།
ལྟ་ཡུད་ལ་ཕྱིན་པ་དང་འདྲའོ་༎
སྒྲོལ་བར་བྱེད་པ་མཐུ་སྟོབས་ནི་།
སྡུག་བསྔལ་ཐར་པར་བྱེད་པའོ་༎
འདུལ་བྱེད་དབང་གི་འཕྲིན་ལས་ནི་།
ཆུ་སྲིན་དགོད་མ་ཁ་དང་འདྲ་བས་ཏེ་།
རྟ་མགྲིན་གྱིས་ཀླུ་འདུལ་༄༅༎
བས་རྟ་མགོའོ་༎
དབུ་ལྔ་རྟ་མགོ་ལྗང་ཁུར་བྱུང་བ་ནི་འཕྲིན་ལས་ཀྱི་རངས་བཞིན་ཡིན་ལ་།
རྔོག་མ་ལེ་བརྒན་ནི་དབང་གི་རྟགས་སུ་ཡང་བསྟན་པ་ལ་།
དཔྲལ་བ་ཞུར་པོ་ནི་ཞི་བའི་རང་བཞིན་དུ་བསྟན་པ་ལ་།
རྟ་མགོ་ནི་དྲག་པོ་འཕྲིན་ལས་མཛད་པས་རྟ་མགོའོ་༎
ཏན་ཏྲ་འཇིག་རྟེན་འདས་པ་ལས་།
དབུའི་དོན་རྟགས་ཀྱི་ལེའུ་སྟེ་བཅུ་གཉིས་པའོ་༎
༎ དེ་ནས་བཅོམ་ལྡན་འདས་རྡོ་རྗེ་རྟགས་འཇུག
ཅེས་བྱ་བས་། ནམ་མཁའ་ལྡིང་གི་རྒྱལ་པོ
འགྱུར་བའི་ཏིང་ངེ་འཛིན་ལ་དགོངས་ནས་གཤོག་པ
ཅེས་བྱ་བས་། བསྐྱེད་དེ་། འཇིག་རྟེན་པ་ཡིད་བཞིན་དུ་འབྱུང་བ་ནི་ཞེས་པས་།
རྒྱུ་རིན་པོ་ཆེ་ལས་བྱས་པ་།
དེ་ཡང་གྲུབ་པ་ནི་ཡེ་ཤེས་ལས་གྲུབ་པའོ་༎
སྤྲུལ་པ་ནི་པདྨ་ཧེ་རུ་ཀའོ་༎
ཀླུ་ལས་སྤྲུལ་པ་སྤྲུལ་དུ་གྲུབ་པའོ་༎
རེ་བ་བསྐོང་མཛད་དཔག་བསམ་ལྗོན་ཤིང་འདྲ་༎
ཞེས་པ་ནི་།
འཕྲིནལས་རྣམ་བཞིས་འགྲོ་བའི་དོན་བྱེད་པས་།
དཔེ་དཔག་བསམ་།
ཤིང་དུ་བསྟན་པའོ་༎
རྟོགས་པས་རྩལ་གཅོད་འཕྲིན་ལས་རླབས་སུ་ཆེ་ཞེས་པ་ནི་།
རྩལ་ཆེན་ཤུགས་ཀྱིས་འཕང་བ་གཅོད་པའོ་༎
ཉི་མ་འབུམ་གྱིས་བརྒྱན་པ་སྟེའུ་གཤོག་པ་ཅན་ཞེས་པ་ནི་།
གཤོག་པ་ནི་གནམ་ས་གཅོད་པ་ཡིན་ལ་།
ཉི་མ་ནི་ཡེ་ཤེས་ཉི་མས་ཐོ་གཤོག་རེ་རེ་ལས་ཡེ་ཤེས་ཉི་མ་ཤར་བའོ་༎
ནམ་མཁའ་ནམ་མཁའ་རྒྱལ་པོ་རྒྱལ་མོ་བརྒྱད་ཅེས་པ་ནི་།
ཧུམ་བཛྲ་ཙིན་དྷ་ཛྭ་ལ་སུམྦྷ་ནི་།
གྲྀ་ཧྣ་པ་ཡ་།
ཨ་ན་ཡ་ཧོ་།
བྷ་ག་བ་ན་།
ས་ཏ་ར་ཙ་ཧུམ་ཕཏ་།
གཤོག་པ་བཞི་ཡང་སྟེང་མ་གཡས་པ་ང་རྒྱལ་བསྐྱེད་བྱས་ལ་།
གཡོན་སྟེང་མ་གཏི་མུག་བསྐྱེད་པས་ཞི་བ་།
གཡས་འོག་མ་ང་རྒྱལ་བསྐྱེད་པས་དྲག་པོ་།
གཡོན་འོག་མ་སེམས་ཅན་ཐམས་ཅད་ཞིང་དབང་དུ་སྡུད་པས་དྲག་པོ་།
སྟེའུ་གཤོག་པ་ནི་བགེགས་དང་ལོག་འདྲེན་རྡོ་རྗེ་ལྕགས་ཀྱུས་སྙིང་ནས་འདྲེན་པ་ཡིན་ལ་།
གྲོལ་བར་ཡང་བྱེད་དོ་༎
གཤོག་པ་ནི་རྫུ་འཕྲུལ་ཐོགས་པ་མེད་པ་ནམ་མཁའ་ལ་འཕུར་བ་ཡིན་ནོ་༎
དེའི་ཕྱིར་ནམ་མཁའ་ལྟར་ཡོངས་སུ་ཁྱབ་པ་དང་༌།
མ་ལྟར་ཀུན་ལ་བྱམས་པ་དེང་༌༎
ཐུགས་རྗེའི་དབང་གིས་སྡུད་པ་དང་༌༎
རྩལ་ཆེན་ཤུགས་ཀྱིས་འཕུར་བ་དང་༌༎
ཁྱུང་ཆེན་སྐུ་ལ་རྫོགས་པ་དང་༌༎
མཁའ་འགྲོའི་རྒྱལ་མོ་དབང་བྱེད་པའོ་༎
འཇིག་རྟེན་འདས་པའི་མདོ་ལས་།
རྡོ་རྗེ་གཤོག་པའི་ལེའུ་སྟེ་བཅུ་གསུམ་པའོ་༎
༎ དེ་ནས་བཅོམ་ལྡན་འདས་དཔལ་ཆེན་པོ་ཁྲོ
བོའི་རྒྱལ་པོ་འདུལ་བའི་ཏིང་ངེ་འཛིན་ལ་སྙོམས
པརཞུགས་སོ་༎ དཔའ་བ་རབ་བརྗིད་ཏིང་ངེ་འཛིན་པའི་སྟོབས་ཞེས་པ་ནི་།
རང་བཞིན་གྱི་དཔའ་བ་ནི་ལས་།
པདྨ་ཧེ་རུ་ཀའི་རིགས་ཀྱིས་དཔལ་བསྟན་དང་༌།
སེང་གེཐབས་ཀྱི་དཔའ་བ་བྱ་ཁྱུང་ཀ་རུ་ན་།
སྤྲུལ་པ་ལས་དང་ཁྲོ་བ་ཡིས་།
ཤེས་རབ་ཀྱི་དཔའ་བ་ནི་ཡེ་ཤེས་ཀྱི་ལྷ་།
རྣམ་པར་ཤེས་པ་བརྒྱད་སེམས་མ་བརྒྱད་དང་སྦྱར་རོ་༎
སེམསདཔའ་བཞི་ཞབས་བརྒྱད་།
སེམས་མ་བཞི་ཞབས་ཀྱི་རྒྱན་བརྒྱད་།
འཇིག་རྟེན་དང་འཇིག་རྟེན་༄༅༎
ལས་འདས་པ་ནི་དབང་དུ་བྱས་།
རྒྱན་དང་སྟང་སྟབས་སུ་ལྡན་པས་དཔའ་བར་བརྗིད་ཆེ་བར་།
ཏིང་ངེ་འཛིན་དང་ལྡན་པས་།
ཤར་དྲི་ཟ་དང་བཅས་པ་རྣམ་པར་རྒྱལ་བའི
གནོན་རྣོ་གདུག་ཟློག་བྱེད་རྒྱུ་བྱེའུ་ལྕགས་ཞེས་པ
ནི་། ཕྱིར་མདོ་བ་ནི་མཚོན་ཆེན་ཏེ་།
དེས་མི་ཕིགས་ཞིང་ཕྱིར་ལྡོག་པས་ཁྲབ་རྒྱ་བྱེའུ་སྔོན་པོའོ་༎
ནང་སེམས་ཀྱི་མ་ནོ་བ་ནི་༌།
གདུག་པ་བསམ་པ་ངན་པ་སྦྱོར་བའི་དུག་ཅིས་ཀྱང་མི་ཚུགས་ཤིང་དེ་ཟློག་པར་བྱེད་པའོ་༎
དེ་ལྟར་ཡང་ལྷོར་གཤིན་རྗེ་དང་བཅས་ནས་།
ཁྲོ་བོ་གཤིན་རྗེ་གཤེད་ཀྱིས་མནན་པའོ་༎
དབང་གི་བསེ་ཁྲབ་གཟི་བརྗིད་པའི་ཐབས་ཞེས་པ་ནི་།
འཇིག་རྟེན་དབང་དུ་འདུས་པ་དང་༌།
འཇིག་རྟེན་ལས་འདས་པ་དབང་དུ་མཛད་པ་དང་༌།
ཅིས་ཀྱང་མི་ཚུགས་པའི་ཐབས་སུ་སྤ་བཀོང་བ་དང་༌།
ཡེ་ཤེས་ཀྱི་བསེ་ཁྲབ་ཏུ་བསྟན་པ་དང་༌།
ཡེ་ཤེས་ཀྱི་མེ་འབར་གཟི་འབར་ཏེ་།
དུག་ལྔ་བསྲེགས་ནས་འཇིག་རྟེན་ལས་འདས་པའི་གནས་སུ་བསྒྲལ་ནས་།
ནུབ་ཕྱོགས་ཀླུ་དང་བཅས་ནས་།
ཁྲོ་བོ་ཧུམ་མཛད་ཀྱིས་མནན་པའོ་༎
ཤེས་རབ་ཏིང་ངེ་འཛིན་རྡོ་རྗེ་འཆང་བའི་ཆས་ཞེས་པ་ནི་།
ཆོས་ཐམས་ཅད་རྟོགས་པ་ཤེས་རབ་ལས་བྱང་བས་།
ཐབས་མཁས་པ་སྤྱོད་ཡུལ་གྱི་ཆོས་དང་༌།
ཆོས་ཉིད་དབྱིངས་ལ་ཡེ་ཤེས་ཀྱི་རྒྱན་དུ་སྣང་བ་ལས་།
ཤེས་རབ་ཀྱི་རྡོ་རྗེ་རྒྱ་གྲམ་མིག་མངས་རིས་སུ་ཏིང་ངེ་འཛིན་གྱིས་།
བདུད་དང་མུ་སྟེགས་ལ་སོགས་པས་མི་ཚུགས་པ་ནི་།
ཤེས་རབ་ཏིང་ངེ་འཛིན་གྱི་ཆོས་ཀྱི་ཏེ་།
བྱང་ཕྱོགས་གནོད་སྦྱིན་དང་ཁྲོ་བོ་བདུད་རྩི་འཁྱིལ་བ་མནན་པའོ་༎
དཔལ་བརྗིད་མཉེན་ལྕུག་སྦྲུལ་ནག་འཁྲིལ་བའི་ཆས་ཞེས་པ་ནི་།
འཇིགས་བྱེད་ཀྱི་རྒྱན་རླུང་གི་རྒྱལ་པོ་སྐུ་བསྲུངས་པའི་ཡང་དོན་།
རྣམ་གཅིག་ཏུ་ཡུམ་སྐུ་ལ་འཁྲིལ་ཏེ་།
ལྕུག་པ་དང་སྦྲུལ་གདུག་པ་ཞེ་སྡང་ཚར་བཅད་ནས་།
ཁྲོ་བོ་མི་གཡོ་མགོན་གྱི་ཞབས་ཀྱིས་མནན་པའོ་༎
དམར་གསལ་དབང་ཕྱུག་ཟངས་ཀྱི་མཆེ་བ་ཅན་ཞེས་པ་།
དམར་བ་ནི་དབང་གི་རང་བཞིན་ཡིན་ལ་།
རཀྟ་ནི་ཆགས་པ་ཆེན་པོ་ཡུམ་གྱིས་ཀྱང་རྟོགས་པས་།
ཡུམ་གྱི་ལྷུམས་ནས་མ་སྐྱེས་པ་གཅིག་ཀྱང་མེད་པས་།
མངོན་སུམ་དུ་གསལ་བར་དབང་ཕྱུག་ཆེན་པོའི་ཞབས་འོག་ཏུ་བཅུག་ལ་།
ཞལ་འབར་བ་ལས་ཞལ་གདངས་མཆེ་བ་འབྱུང་བ་།
ཞབས་འོག་ཏུ་མནན་སྙིང་ཁར་ཞབས་མཁྲིག་མན་ཆད་ནུབ་ནས་།
སྙིང་འབྱིན་ཅིང་དབྱིངས་སུ་སྟོབས་ཤིང་ཆོས་ལ་བཀོད་པའི་དོན་ཡིན་པས་།
ལྷོ་ནུབ་སྲིན་པོ་དང་བཅས་ནས་ཁྲོ་བོ་མི་གཡོ་མགོན་པོས་མནན་པའོ་༎
གཟི་མདངས་ཤུ་ཀྲེན་ཆུ་གྲི་སྤྲུལ་པའི་ཆས་ཞེས་།
ཕྱིའི་གཟི་མདངས་ཀྱིས་བདུད་དང་མུ་སྟེགས་སྤ་བཀོངས་ནས་།
ནང་གི་གཟི་མདངས་ཀྱིས་མཉེས་པ་དང་༌།
དབང་དུ་སྡུད་དེ་།
སྣང་ལ་རང་བཞིན་མེད་དེ་།
ཁྲོ་བོ་མི་བཟད་ཀྱིས་བདུད་དང་སྲིན་པོ་བསྡུས་ཏེ་།
གཅན་གཟན་གྱི་མགོ་ཅན་ལ་བྱ་སྟེ་།
དེས་བདུད་སྲིན་འདུལ་བའི་ཞབས་ལ་སོགས་༄༅༎
ཞེས་པ་ནི་།
དེ་ཀུན་ལས་རྒྱལ་བས་ཡུམ་གྱི་དབྱིངས་སུ་ཆེ་བས་རྒྱལ་མོ་བྱ་།
དེ་བས་ན་བྱང་ཤར་དུ་རུ་ཏྲ་དང་བཅས་ནས་ཁྲོ་བོ་ཁམས་གསུམ་རྒྱལ་བས་མནན་པའོ་༎
ཕྱོགས་བཞི་མཚམས་བརྒྱད་ཁྲོ་བོ་རྒྱལ་འདུས་པའི་སྟབས་ཞེས་པ་ནི་།
ཕྱི་ནང་གསང་བ་གསུམ་དང་།
ཕྱོགས་བཞིའི་ཏ་ཀྲིད་བཞི་དང་༌།
མཚམས་བཞིའི་ཁྲོ་བོ་དང་༌༎
བརྒྱད་མནན་པས་མ་རིག་པའི་ལོག་རྟོག་དང་བཅས
པའི་ཐུགས་རློམ་པའི་ཐུགས་རློམ་པའི་ཕྱོགས་སྐྱོང་ལ
ཁྲོ་བོས་མནན་པ་དང་༌།
ཚབ་དམར་གྱི་འདུལ་སྟངས་ཀྱིས་ཁྲོ་བོ་ཡང་དཔའ་བོ་ཆེན་པོར་གཟིར་བར་སྣང་བས་ཏེ་།
ཕྱི་ནང་གསང་བའི་དོན་དང་འཇིག་རྟེན་ཡོངས་ལས་འདས་པའི་ཁྲོ་འཕང་ནི་ཕྱོགས་སྐྱོང་ངོ་༌༎
འཇིག་རྟེན་ལས་འདས་པ་ནི་ཁྲོ་བོ་བརྒྱད་།
ཡུམ་གཟི་ལྡན་དུ་བསྟན་པ་ནི་ཤེས་རབ་ཀྱི་ཕ་རོལ་ཏུ་ཕྱིན་མ་།
དབྱིངས་ནི་མྱ་ངན་ལ་འདས་པས་།
པདྨའི་ཕྱག་རྒྱ་།
གཉིས་སུ་མེད་པས་དཔལ་རྡོ་རྗེ་སེམས་དཔའ་།
ཧེ་རུ་ཀའི་ཐུགས་དང་དབྱེར་མེད་པའི་དོན་དང་༌།
བྱང་ཆུབ་སེམས་ལས་འདུས་པས་བདག་ལ་འདུས་པས་རྒྱན་དུ་བཤད་དོ་༎
དེ་བས་ན་བྱང་ཆུབ་སེམས་སུ་དེ་ལྟར་ལ་བཟླ་འཚལལོ་༎
ལུས་ཀྱི་རྒྱན་ནི་ཐབས་ཧེ་རུ་ཀ་།
ངག་གི་རྒྱན་ནི་གསུང་དབྱངས་ཆོས་ཀྱི་འཁོར་ལོ་༎
སེམས་ཀྱི་རྒྱན་ནི་ཡེ་ཤེས་སེམས་དཔའི་སྙིང་རྗེ་།
བྱང་ཆུབ་རྒྱན་ནི་ཡེ་ཤེས་ལྔའི་འཕྲོ་འདུ་།
རྣམ་པར་ཐར་པ་བརྒྱད་ནི་ཐུགས་རྗེ་དང་མ་བྲལ་བའོ་༎
ཞབས་བརྒྱད་ནི་ཏིང་ངེ་འཛིན་བརྒྱད་ཀྱི་ཆས་ཀྱིས་བརྒྱན་།
སེམས་དཔའ་བརྒྱད་ནི་རང་བཞིན་གྱི་གནས་ལ་།
ཆས་བརྒྱད་ནི་སེམས་མ་སྟེ་བརྒྱན་པའི་ལྷ་མོ་།
ཕྱོགས་མཚམས་བརྒྱད་ནི་ཁྱད་པར་གཟི་འཕངས་ཏིང་ངེ་འཛིན་བརྒྱད་དང་༌།
ཞབས་བརྒྱད་དང་༌།
ཁྲོ་བོར་བཅས་ཅེས་བྱའོ་༎
ཞབས་ལ་སྦས་པའི་ཁྲོ་བོ་ཆེན་པོ་བརྒྱད་ཞབས་ཀྱི་འོག་ཏུ་སྦས་ཅེས་བྱའོ་༎
འཇིག་རྟེན་འདས་པའི་མདོ་ལས་།
ཞབས་ཀྱི་ཆས་རྒྱན་གྱི་ལེའུ་བཅུ་བཞི་པའོ་༎།
། པདྨ་དབང་ཆེན་ཧེ་རུ་ཀ་།
འདོད་ཆགས་རྒྱལ་པོ་རིགས་ཀྱི་གཙོ་༎
སྐུ་མདོག་དམར་བ་དབང་གིས་འཕགས་༎
དབུ་དགུ་ཕྱག་ཀྱང་བཅོ་བརྒྱད་དེ་༎
ཞབས་ཀྱང་རྡོ་རྗེ་བརྒྱད་དུ་གདམ་༎
རྡོ་རྗེ་རོལ་པའི་དཀྱིལ་འཁོར་ནས་༎
ཤིན་ཏུ་མི་བཟང་རྔམ་ཐམས་ཅད་༎
མ་ཆགས་ཚུལ་དུ་འདུལ་མཛད་ཅིང་༌༎
དམར་ཆེན་པོ་ནི་ཕྱག་ན་བསྣམས་༎
ཤིན་ཏུ་དགྱེས་པའི་ཐུགས་དམ་ཅན་༎
རྡོ་རྗེ་གཤོག་པས་བརྒྱན་ཅིང་བརླབས་༎
གཡས་དཀར་ཞལ་གྱིས་གཟིགས་པ་ནི་༎
དེ་བརྒྱལ་བས་ཐམས་ཅད་དངོས་གྲུབ་སྟོབས་༎
གཡོན་མཐིང་ཞལ་གྱིས་གཟིམས་པ་ནི་༎
ཉམས་པ་ཐམས་ཅད་བསྐོང་པར་མཛད་༎
དབུས་མ་པདྨའི་ཕྱག་རྒྱར་ལྡན་༎
ཕྱག་གཡས་གྱེན་དུ་བརྐྱང་བ་ཡིས་༎
ནམ་མཁའི་ཁམས་ཀུན་ཕྱག་རྒྱས་འགེངས་༎
རྔེའུ་ཆུང་བཅུ་དྲུག་ཐབས་ཀྱིས་བརྡུངས་༎
ལྷ་ཡི་གནས་རྣམས་དབང་དུ་བསྡུད་༎
ཕྱག་རྒྱ་གཡོན་དུ་བརྐྱང་བ་ཡི་༎
བན་དྷ་༄༅༎
རཀྟས་འཁྱིལ་བ་ནི་༎
རྒྱ་མཚོག་ཏིང་ནས་འཁྲུག་ཅིང་རློབ་༎
ཀླུ་ཡི་གནས་རྣམས་དབང་དུ་སྡུད་༎
ཡབ་ཡུམ་ཕྱག་རྒྱར་ཡང་དག་ལྡན་༎
གཡས་ཀྱི་ཕྱག་ན་བསྣམས་པ་ནི་༎
ཏི་རའི་དབྱུག་པ་ཆེན་པོ་བསྣམས་༎
ཀེའུ་རི་དང་རོལ་བར་མཛད་༎
གཡོན་གྱི་ཕྱག་ན་བསྣམས་པ་ནི་༎
རྡོ་རྗེ་དུང་ཆེན་དམར་གྱིས་བཀང་༌༎
སིང་ངམ་དང་རོལ་བའི་ས་༎
དམར་ཆེན་རཀྟ་ཙ་ར་ར་༎
ཚོགས་ཆེན་གསུམ་ཀ་དབང་དུ་སྡུད་༎
གཡས་ཀྱིས་རྩེ་རི་བསྣམས་པ་ནི་།
ཐབས་ཀྱི་མདའ་གཞུ་འགེངས་པ་ཡིན་༎
རྒྱལ་བ་ཡབ་ཡུམ་ཐུགས་དམ་བསྐུལ་༎
གཡོན་གྱི་ཕྱག་ན་བསྣམས་པ་ནི་༎
ལྕགས་ཀྱི་རལ་ཀ་དམར་གྱིས་བཀང་༌༎
བྱ་གྷྲི་མ་དང་མཉམ་པར་སྦྱོར་༎
ཐམས་ཅད་ཀུན་ལ་མཉམ་པར་སྦྱོར་༎
གཡས་ཀྱི་ཕྱག་ན་བསྣམས་པ་ནི་།
ཁ་ཏྭམ་ཁ་ཡི་རྒྱལ་མཚན་བསྣམས་༎
པྲ་མོ་ཧ་དང་མཉམ་པར་སྦྱོར་༎
བགེགས་ཀྱི་དཔུང་རྣམས་འཇིམས་པར་བྱེད་༎
གཡོན་གྱི་ཕྱག་ན་བསྣམ་པ་ནི་༎
ཞིང་ཆུང་བཏོན་ནས་ཟ་བར་བྱེད་༎
སྲི་ལ་མོ་དང་མཉམ་པར་སྦྱོར་༎
ཀླུ་ཡི་གནས་རྣམས་དབང་དུ་སྡུད་༎
གཡས་ཀྱི་ཕྱག་ན་བསྣམས་པ་ནི་༎
རྡོ་རྗེ་རྩེ་དགུ་འབར་བ་ནི་༎
པེ་ཏ་ལི་དང་མཉམ་པར་སྦྱོར་༎
ཕྱག་ན་རྡོ་རྗེའི་མཐུ་ཡང་འཕྲོག་། གཡོན་གྱི་ཕྱག་ན་བསྣམས་པ་ནི་༎
སྤུ་གྲི་སོ་དང་བཅས་པ་ཡིས་༎
ཤྭ་ན་མ་དང་མཉམ་པར་སྦྱོན་༎
གནོད་སྦྱིན་རྣམས་ཀྱི་ཤ་ཡང་ཟ་༎
གཡས་ཀྱི་ཕྱག་ན་བསྣམས་པ་ནི་༎
སྟི་རའི་རྒྱུ་མ་འདྲེན་པ་ཡིས་༎
པུ་ཀ་སི་དང་མཉམ་པར་སྦྱོར་༎
དྲང་སྲོང་འཁོར་རྣམས་དབང་དུ་སྡུད་༎
གཡོན་གྱི་ཕྱག་ན་བསྣམས་པ་ནི་༎
འགྲོ་རྒྱུ་ཞག་པ་བསྣམས་པ་སྟེ་༎
ཀྲི་ཏ་མ་དང་མཉམ་པར་སྦྱོར་༎
འཁོར་བའི་སྡུག་བསྔལ་མེ་ལ་སྲེག་། གཡས་ཀྱི་ཕྱག་ན་བསྣམས་པ་ནི་༎
པདྨ་རཀྟ་བཅས་པའོ་༎
གྷས་མ་རི་དང་མཉམ་པར་སྦྱོར་༎
སྲིན་པོའི་འཁོར་རྣམས་དབང་དུ་སྡུད་༎
གཡོན་གྱི་ཕྱག་ན་བསྣམས་པ་ནི་༎
ཞིང་ཆེན་ཕྲག་ལ་འཁུར་བ་ཡི་༎
ཀང་ཀ་མ་དང་མཉམ་པར་སྦྱོར་༎
དུར་ཁྲོད་བདུད་བགེགས་མང་པོ་འདུལ་༎
གཡས་ཀྱི་ཕྱག་ན་བསྣམས་པ་ནི་༎
སྟི་ར་ཙིཏྟ་འབིགས་པ་ནི་༎
སྨ་ཤ་ནི་དང་མཉམ་པར་སྦྱོར་༎
སྲོག་སྐྱོང་འཁོར་རྣམས་དབང་དུ་སྡུད་༎
གཡོན་གྱི་ཕྱག་ན་བསྣམས་པ་ནི་༎
བན་དྷ་དམར་གྱིས་བཀང་བ་སྟེ་།
ཁ་ཁ་མ་དང་མཉམ་པར་སྦྱོར་༎
དགྲ་བགེགས་མ་ལུས་དབང་དུ་སྡུད་༎
གཡས་ཀྱི་ཕྱག་ན་བསྣམས་པ་ནི་༎
ཏི་ར་ལོག་རྟོག་འདྲལ་བར་བྱེད་༎
ཙནྡ་ལི་དང་མཉམ་པར་སྦྱོར་༎
ཏུ་ཏྲའི་འཁོར་རྣམས་དབང་དུ་སྡུད་༎
གཡོན་གྱི་ཕྱག་ན་བསྣམས་པ་ནི་༎
རྡོ་རྗེ་ལྕགས་ཀྱུ་འབར་བ་འདིས་༎
ཧུ་ལུ་ཀ་དང་མཉམ་པར་སྦྱོར་༎
བགེགས་ཀྱི་ཚོགས་རྣམས་དབང་དུ་སྡུད་༎
དུར་ཁྲོད་རྒྱན་དགུ་སྐུ་ལ་གསོལ་༎
རྡོ་རྗེ་གཤོག་པས་བརྒྱན་པ་ནི་༎
ཀླུ་ཆེན་ཟིལ་གྱིས་གནོན་པར་བྱེད་༎
ལྷང་ལྷང་རྟ་སྐད་ཕྱོགས་༄༅༎
བཅུར་སྒྲོགས་༎
ཞབས་བརྒྱད་སྟབས་སྟང་བརྐྱང་བསྐུམ་ཚུལ་༎
ལྷ་ཆེན་བརྒྱད་ཀྱི་ཁྲི་ལ་བཞུགས་༎
དུར་ཁྲོད་ཆེན་པོའི་གནས་བརྒྱད་དང་༌༎
ཧེ་རུུ་ཀ་ཡི་གནས་བཅུ་དང་༌།
གཞོན་ནུ་རྒྱལ་ལ་རོལ་པར་མཛོད་༎
དབང་ཕྱུག་ཀུན་གྱི་འཁོར་གྱིས་བསྐོར་༎
ཁྱེད་ཀྱི་ཐུགས་རྗེའི་བྱིན་རླབས་ལས་༎
གློག་སྟོང་འབྱུང་ཞིང་འབྲུག་སྟོང་ལྡིར་༎
དགྲ་བགེགས་འདུལ་བའི་འཕྲིན་ལས་མཛོད་༎
ཧེ་རུ་ཀ་ཐུགས་ཀྱི་རྒྱུད་ཀྱི་པདྨའི་ཕྱག་རྒྱའོ་༎
འཇིག་རྟེན་འདས་པའི་མདོ་ལས་།
ཕྱག་རྒྱ་མཁའ་འགྲོ་འཕྲ་མེན་གྱི་ལེའུ་སྟེ་བཅོ་ལྔ་པའོ་༎།
། བཅོམ་ལྡན་འདས་དཔལ་པདྨ་ཧེ་རུ་ཀ་སྐུ་མདོག་རགས་པ་དེ་ལ་།
དཔལ་པདྨ་ཧེ་རུ་ཀས་སྦྱིན་སྲེག་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་།
དབང་གི་ཧོམ་ཆེན་པོ་གསང་བ་བས་ཀྱང་ཆེས་གསང་བ་འདི་ལ་དོན་ལྔ་སྟེ་།
དེ་ཡང་གང་ཞེ་ན་།
དབང་གི་ཕྱག་རྒྱ་ཆེན་པོའི་དཀྱིལ་འཁོར་གྱི་ལས་བྱ་བ་དང་༌།
དབང་གི་གཏོར་མའི་ལས་དང་༌།
དབང་གི་སྦྱོར་བ་དང་༌།
དབང་གི་ཧོམ་ཐབས་བྱ་བ་དང་ལྔའོ་༎
དབང་གི་ཕྱག་རྒྱ་ཆེན་པོའི་དཀྱིལ་འཁོར་ཆོ་ག་བཅུས་བསྟན་ཏེ་།
ཕྱག་རྒྱ་ཆེན་པོར་གསལ་ཞེས་པ་ནི་།
དཔལ་ཆེན་པོ་པདྨ་ཧེ་རུ་ཀའི་ཕྱག་བཅོ་བརྒྱད་།
ཞབས་བརྒྱད་།
གཤོག་པ་བཞི་།
དབུ་གོང་མ་ལྔ་ལ་རྟ་མགོ་ལྗང་ཁུ་འཚེར་པ་།
སྤྱན་བཞི་བཅུ་རྩ་བཞི་དང་ལྡན་པ་གཅིག་ཏུ་དུར་ཁྲོད་ཀྱི་ཆས་བརྒྱད་དགུས་བརྒྱན་པའོ་༎
ཕྱག་གཡས་དང་པོ་ལྕགས་སྒྲོག་། གཡོན་དང་པོ་བནྡ་རཀྟས་བཀང་བ་བསྣམས་པ་།
གཡས་ཀེ་རི་མལ་སོགས་པ་བརྒྱད་པ་སྣམས་པ་༌།
གཡོན་སིང་ང་མ་ལ་སོགས་པ་བརྒྱད་བསྣམས་པ་།
དབུ་ལས་རྟ་མགྲིན་སྐུ་ལས་བདུད་རྩི་འཁྱིལ་།
ཞལ་བརྒྱད་ཁྲོ་བོ་བརྒྱདའཇིགས་པ་།
ཁྲོ་བོས་ཕྱོགས་སྐྱོང་འཇིགས་པ་།
ཕྱོགས་སྐྱོང་འོག་ན་ཡང་རྡོ་རྗེ་བྲག་གི་སྟེངས་ལ་།
འཁོར་མ་མོ་དང་༌།
ཕོ་ཉ་དང་༌།
དབང་ཕྱུག་མ་ལ་སོགས་པ་ཡེ་ཤེས་དང་ལས་ལ་སྐྱེས་པ་།
ཡུམ་ཀྲོ་ཏི་ཤྭ་རི་མ་ཡབ་དང་མཐུན་པ་ལ་།
ཡབ་ལྟར་དབུ་རྒྱན་མངའ་བར་བསྒོམ་ཞིང་དཀྱིལ་འཁོར་ལ་བཀོད་པའོ་༎
བསྙེན་པ་དབུལ་བ་ནི་།
པདྨ་ཧེ་རུ་ཀ་བསྙེན་པའི་དུས་ན་།
གྲངས་སམ་མཚནམར་རྟག་ཏུ་བཟླས་སོ་༎
དེ་ཡང་ཧ་ཡ་གྲྀ་བ་ཧུ་ལུ་ཧུ་ལུ་ཧུམ་ཕཏ་།
ཨ་ར་ལི་ཧྲིང་ཧྲིང་༌།
ཞེས་མ་མོ་བརྒྱད་དམ་ཉི་ཤུ་རྩ་བརྒྱད་ལ་བཟླས་ལ་དབུལ་ལོ་༎
དུས་དྲུག་གམ་དུས་རྟག་ཏུ་བྱའོ་༎
མཚན་མ་བྱུང་བྱུང་དུ་བྱའོ་༎
དཀྱིལ་འཁོར་དགོད་པ་ནི་།
དང་པོས་གཟུགས་མ་ལེགས་པ་ན་ག་ར་མ་ཚིག་པ་དང་༌།
མི་རུང་པ་མེད་པར་ས་བླུད་བཏང་༌།
དེས་ནས་སྟེགས་བུ་གཞུག་སྟེ་།
དབུས་སུ་ཨེ་གྲུ་གསུམ་ཆག་གང་པ་ཁ་ཁྱེར་ཉིས་བརྩེགས་།
དེ་ལ་ཐོད་པ་འོག་མ་མངའ་གཞུ་།
དེའི་ཕྱིར་རིམ་ཟླ་གམ་དམར་པོ་ལ་པདྨ་ཧེ་རུ་ཀ་ཡབ་ཡུམ་བཞུགས་པར་བྱའོ་༎
དེའི་ཕྱི་རིམ་ལ་ཐོད་པས་བསྐོར་།
དེའི་བློ་མ་ཕོལ་རྡོ་རྗེར་བ་།
དེའི་ཕྱི་རིམ་པདྨ་ཁ་ཁྱེར་བཅུ་དྲུག་ལ་ལྷ་མོ་བཅུ་༄༅༎
དྲུག་། དེའི་ཕྱི་རིམ་བར་ཁྱམས་ལ་དབང་ཕྱུག་མ་།
ཟུར་གསུམ་ལ་ཧེ་རུ་ཀ་སྐུ་གསུང་ཐུགས་ཀྱི་ཁྲོ་བོ་བཅུ་གཟུགས་སུ་བཅས་པ་དགོད་།
མཐའ་མ་རྩང་དང་འོད་ཀྱིས་བསྐོར་དེ་ལ་སྒོ་བ་ཡབ་ཡུམ་བཀོད་ལ་།
དཀྱིལ་འཁོར་རྒྱན་དང་ཆ་ལུགས་གསལ་གདབ་།
བྱིན་གྱིས་བརླབ་ཅིང་གསལ་བ་ནི་།
བདག་པདྨ་ཧེ་རུ་ཀ་བསྒོམས་ལ་།
ཡོན་བདག་དཀྱིལ་འཁོར་དེའི་ལྷ་ལྟར་ཆོ་ག་རྣམ་པར་གསུམ་གྱིས་བརླབས་ལ་།
སྐུ་ལྔ་ཡེ་ཤེས་ལྔའི་སྔགས་དང་ཕྱག་རྒྱས་ཡོན་བདག་བྱིན་གྱིས་བརླབས་།
མཆོདཔ་དང་བསྟོད་པར་བཅས་པ་ནི་།
མཆོད་པའི་ཡོ་བྱད་དམར་གཏོར་དང་༌།
དམར་གྱི་ཨརྒ་དང་༌།
གཞན་ཡང་ཚང་བར་བྱ་།
བུད་ཤིང་མར་ཅན་དང་༌།
ཀྱང་མཚེར་ཅན་མཆོད་པ་གཞན་དང་མཐུན་།
འཕྲིནལས་བཅོལ་ཞེས་པ་ནི་།
བདག་དང་གཞན་གྱི་དོན་ལ་མི་མ་ཡིན་པ
འགེགས་ཐམས་ཅད་ལ་ཕོ་ཉ་དང་མངག་གཞུག་བཏང
ལ་དབང་དུ་བསྡུས་སོ་༎
ཞལ་ཟས་བརྟག་པ་དང་ཞེས་པ་ནི་།
ཞལ་ཟས་ཐམས་ཅད་ཧྲིཧ་དམར་ལས་འཕྲོས་ཏེ་།
བདུད་རྩིའི་རང་བཞིན་དུ་ཤེས་པར་བྱའོ་༎
སིདྡྷི་གསོལ་ཞེས་པ་ནི་།
དངོས་གྲུབ་གསོལ་བའི་དབྱངས་གཏང་བར་བྱའོ་༎
བྱིན་རླབས་ནོད་པ་ཞེས་པ་ནི་།
བདག་པདྨ་ཧེ་རུ་ཀའི་ཐུགས་ཀ་ནས་།
དཀྱིལ་འཁོར་དབུས་ཀྱི་གཙོ་བོའི་ཐུགས་ཀར་བསྐུལ་ནས་།
འོད་ཟེར་དམར་པོ་ཐམས་ཅད་དབང་དུ་གྱུར་པར་བསམ་མོ་།
དཀྱིལ་འཁོར་བསྡུ་ཞེས་པ་ནི་།
དཀྱིལ་འཁོར་ལ་སོགས་པ་སྔོན་གྱི་བཀའ་ལས་འབྱུང་བ་བཞིན་དུ་བསྡུ་པར་བྱའོ་༎
དབང་གི་རིམ་པ་ཧོམ་ལྟར་སྤྱན་དྲངས་ཞེས་པ་ནི་།
མེ་ལྷ་སྤྱན་དྲངས་ཧོམ་སྦྱར་རོ་༎
ཧོམ་གཟར་གཡོན་ནས་བསྐོར་རོ་༎
དབང་གི་གཏོར་མ་དོན་གསུམ་དང་བརྟག་པ་དྲུག་སྟེ་།
འགྱུར་མེད་ཡེ་ཤེས་རྒྱན་དང་འདྲ་བའི་གཏོར་མ་དང་༌།
ཐམས་ཅད་ཡོངས་ལ་བསྔོ་བ་སྤྱིའི་གཏོར་མ་དང་༌།
དངོས་པོ་གཅིག་ལ་བསྔོ་བ་བགེགས་གཏོར་རོ་༎
གཏོར་མའི་ལས་བྱ་བ་ནི་ཆོས་ཉིད་རྣམ་པར་དག་པའི་སྟེ་།
སྤེལ་བ་ནི་ནམ་མཁའ་མཛོད་།
བདུད་རྩིར་གྱུར་པ་ནི་བདུད་རྩི་ཐབ་སྦྱོར་།
སོ་སོར་ཐོབ་པ་ཡེ་ཤེས་སྐར་མདའ་།
དབང་དུ་བྱ་བ་དབང་སྒྱུར་འཁོར་ལོ་།
ཐམས་ཅད་མགུ་ཞིང་དགའ་བ་ལྷ་མགོན་སྤྱིའོ་༎
ཡང་གཏོར་མ་ནི་མཆོད་སྦྱིན་ཆེན་པོ་སྟེ་།
ཕྱི་ནང་ཐག་གཉིས་སོ་༎
དབང་གི་ཕུར་པ་པདྨ་ཧེ་རུ་ཀར་བསྒོམ་།
ཕུར་པ་ནི་སྐུ་།
དྲིལ་བུ་ནི་གསུང་༌།
བཏབ་པ་ནི་ཐུགས་།
ཕུར་བའི་རྒྱུ་དང་ནི་ཟངས་གཞོན་ཞིང་མར་ཆགས་།
བྱ་ཐབས་མགོ་བརྒྱ་མདུད་།
རྩེ་མོ་རྒྱ་ཁམ་།
ཚད་ནི་སོར་དགུ་། ཤིང་གི་མགོ་ལ་རྩེ་མོ་བྱའོ་༎
དགྲ་བགེགས་ནམ་ཕྱེད་ནས་ཕུར་པ་གདབ་བོ་༎
གྲུབ་པ་ཡོན་ཏན་ཅི་འདོད་པ་ཐོབ་པར་འགྱུར་།
སྦྱོར་བའི་རིགས་བརྟག་ནི་།
སྨད་འཚོང་མ་ལོ་གྲངས་ཉི་ཤུ་ལོན་པའི་སྡོང་གཅིག་མ་ཞེས་བྱ་བ་།
སྦྱོར་སྟངས་ནི་བྱང་ཤར་ནས་མགོ་ལྷོ་ནུབ་མཚམས་སུ་བསྟན་པ་ལ་སྦྱོར་།
དཀྱིལ་འཁོར་ནི་པདྨ་ལ་བྱ་།
སྔགས་༄༅༎
ཚིག་ནི་།
པ་ཤམ་ཀར་ན་ཀུ་རུ་པདྨ་རག་སྭ་ཧ་།
ཚིགས་བཤད་ནི་།
ཆགས་པ་ཞེ་སྡང་༌།
ཐམས་ཅད་ཚོགས་ཀྱི་དཀྱིལ་འཁོར་མཆོག་། ཅེས་པས་བྱ་།
ཁྲོ་བོ་རོལ་པའི་སྟངས་སྟབས་ཀྱིས་གཟིར་།
དུག་གསུམ་དབང་བསྒྱུར་སྦྱིན་སྲེག་དབུལ་།
རྔམ་པ་གློག་གི་ཞེས་མཆོད་པ་དབུལ་།
དཔལ་ཆེན་པདྨ་ཧེ་རུ་ཀ་ཞེས་པས་ཨརྒ་སྦྲེང་༌།
འབྱུང་པོའི་ཁྲག་ནི་ཞེས་པ་དུག་གསུམ་བཏབ་།
མཚལ་ཆེན་པོ་དང་ག་པུར་ཞེས་མཆོད་གཏོར་།
འཕྲིན་ལས་རྣམ་བཞི་བཏང་༌།
བགེགས་དང་ལོག་འདྲེན་འགུགས་།
རྒྱུད་སོ་སོའི་བཀའ་ལུང་ནས་འབྱུང་བའི་ཕོ་ཉས་དགུག་། བཟླས་པ་བགྱི་།
དེ་ནས་དཔལ་པདྨ་ཧེ་རུ་ཀས་འདུལ་བའི་ཏིང
ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད
པ་འདི་བརྗོད་དོ་༎
དབང་གི་དཀྱིལ་འཁོར་འབར་བ་ལ་༎
གྲུ་གསུམ་གདེངས་པའི་དཀྱིལ་འཁོར་དུ་༎
ཟླ་གམ་དམར་པོས་བསྐོར་བ་སྟེ་༎
རྟ་མགོ་རྔམ་འཚེར་ཕྱོགས་བཅུར་སྒྲོགས་༎
པདྨའི་སྟོང་གསུམ་གེ་སར་ལ་༎
ཡེ་ཤེས་ལྷ་དང་མ་མོ་འཁོར་དང་བཅས་༎
མཁའ་འགྲོ་དབང་ཕྱུག་ཚོགས་ཀྱིས་བསྐོར་༎
མཆོད་པ་ཆེ་ལ་སོགས་པ་༎
ཐམས་ཅད་མ་ལུས་མཆོད་པར་བཞེས་༎
པདྨ་རྟ་མགྲིན་ཧ་ཡ་གྲི་བ་ཁའི་༎
དེ་ནས་འདུལ་སྦྱོར་བྱ་བ་ནི་༎
བམ་ཆེན་དཀྱིལ་འཁོར་ཟླ་གམ་ལ་༎
ཧྲི་ཡི་ཕྱག་རྒྱ་དབང་ཆེན་མཆོག་། འབར་བ་ཆགས་པ་དབང་དུ་སྡུད་༎
པདྨ་དམར་པོའི་འཕྲེང་བས་བསྐོར་༎
པདྨ་ཁྲག་འཐུང་མཆོད་པ་སྦྱིན་༎
བདུད་རྩི་ལྔ་ཡི་མཆོད་པ་འབུལ་༎
ཟས་ལྔ་པོ་ལ་དགྲ་བགེགས་སྦྱིན་༎
ར་དང་ཁྱི་ཁྲག་དམར་ཆེན་གྱི་༎
དགྲ་བགེགས་གཟུགས་དང་སྙིང་པོ་བྲི་༎
ཕོ་ཉས་ཐམས་ཅད་ཡོངས་ནས་ནི་༎
དགྲ་བགེགས་བཀུག་ལ་ཕུར་པས་བརྡབ་༎
པདྨ་དཔལ་ཆེན་ཚོགས་ལ་བཏབ་༎
ཧྲི་ཡི་ཚོགས་ཀྱི་དཀྱིལ་འཁོར་ལ་༎
ལག་པ་སྲིན་ལག་སྦྲེལ་གདམས་ལ་༎
རྒྱུ་འཕྲེང་བཅས་པས་བསྐོར་ནས་ནི་༎
གང་འདོད་ལས་རྣམས་འགྲུབ་པར་འགྱུར་༎
པདྨ་ཆགས་པའི་གདུལ་བྱ་དང་༌༎
རྟ་མགྲིན་རྔམ་པའི་ཐུགས་མཆོག་གིས་༎
ཐམས་ཅད་འཕྲོས་པའི་ཚམ་རྔམ་གྱིས་༎
དགྲ་བགེགས་མ་ལུས་དབང་དུ་སྡུད་༎
དཔུང་དང་བསྒྲལ་བའི་འཕྲིན་ལས་མཛོད་༎
པ་པམ་པདྨ་ན་ག་བ་ཤང་ཀུ་རུ་ན་ཧུམ་ཕཏ་།
འཇིག་རྟེན་འདས་པའི་མདོ་ལས་།
དབང་གི་ལེའུ་སྟེ་བཅུ་དྲུག་པའོ་༎  ༎ ཁམས་གསུམ་སྲིད་གསུམ་བཟའ་བའི་ཕྱིར་༎
དཔལ་གྱི་ཕོ་ཉ་ལས་ལ་འགྱེད་༎
ཚེམས་ནི་སྲ་སྙི་མེད་པར་རྣོ་༎
སྐད་ནི་ཕྱི་ནང་མེད་པར་ཟུག་། ཟས་ནི་མམ་ས་ཤ་ཆེན་ཟ་༎
སྐོམ་དུ་དྲི་ཆུ་ཁ་རུ་ར་མ་སྟྭེ་༎
དེ་ཕྱིར་བདུད་ཀྱི་མེལ་ཚེ་བ་༎
ཤར་གྱི་ཕྱོགས་ནས་རྒྱུག་པའི་ཁྱི་༎
དུང་གི་ཁྱི་མོ་དཀར་མོ་ལ་༎
འབྲུག་སྐད་ལྡིར་ཞིང་ལྷ་ཆེན་འདུལ་༎
ལྷོ་ཡི་ཕྱོགས་ནས་རྒྱུག་པའི་ཁྱི་༎
གློག་སྟོང་འགྱུར་ཞིང་གཤེན་རྗེ་འདུལ་༎
ནུབ་ཀྱི་ཕྱོགས་ནས་རྒྱུག་པའི་ཁྱི་༎
ཟངས་ཀྱི་ཁྱི་མོ་དམར་མོ་ལ་༎
རྡོ་རྗེ་ཁྱུང་གཤོག་ཀླུ་ཕྲུལ་འདུལ་༎
བྱང་གི་ཕྱོགས་ནས་༄༅༎
རྒྱུག་པའི་ཁྱི་༎
མུ་མེན་ལྗང་ཁུའི་ཁྱི་མོ་ལ་༎
གནོད་སྦྱིན་གཏུམ་པོའི་སྒལ་ཚིགས་འཇོམས་༎
ཤར་ལྷོ་མཚམས་ནས་རྒྱུག་པའི་ཁྱི་༎
གསེར་གྱི་ཁྱི་མོ་སེར་མོ་ལ་།
ཁ་ནས་མེ་འབར་སྲིད་གསུམ་འཇོམས་༎
དྲོང་བདུད་དགྲ་བགེགས་མེ་ལྷ་འདུལ་༎
ལྷོ་ནུབ་མཚམས་ནས་རྒྱུག་པའི་ཁྱི་༎
ར་ག་དམར་མོའི་ཁྱི་མོ་ལ་༎
མ་མོ་འཁོར་གྱི་སྤྲུལ་པ་འགྱེད་༎
སྲིན་མོ་རཀྟའི་དོན་སྙིང་འབྱིན་༎
ནུབ་བྱང་མཚམས་ནས་རྒྱུག་པའི་ཁྱི་༎
མུ་མེན་ལྗང་ཁུའི་ཁྱི་མོ་ལ་༎
མགོ་བརྙན་མང་པོའི་འཁོར་གྱིས་བསྐོར་༎
རླུང་ལྷ་བ་དན་ལྕེ་གཅོད་མ་༎
བྱང་ཤར་མཚམས་ནས་རྒྱུག་པའི་ཁྱི་༎
ཁྲོ་ཆུའི་ལུས་ཀྱི་ཁྱི་མོ་ལ་༎
ཉི་ཟླ་གཟའ་སྐར་ཁ་ལོང་ལེན་༎
རུ་ཏྲ་སྔོ་སྐྱ་བསྟན་ནས་ལོང་༎
ཀུན་ཀྱང་མི་བཟད་འཇིགས་པའི་གཟུགས་༎
སྟེང་འོག་ཕྱོགས་མཚམས་རྒྱུག་ཅིང་ཟ་༎
མཆེ་བ་ལྕགས་ཟོར་བཀུག་པ་འདྲ་༎
སྡེར་མོ་ལྕགས་ཀྱུ་འདྲིལ་བ་འདྲ་༎
སྤྱན་ནི་ཉི་ཟླ་ཤར་བ་འདྲ་༎
རལ་བ་འབར་པའི་ཉི་ཟླ་བཞིན་༎
རྔ་མ་དྲིལ་ཞགས་བརྐྱང་བ་འདྲ་༎
ལྷང་ལྷང་ཁྱི་སྐད་ཕྱོགས་བཅུར་ཟུག་། ལས་ཀྱི་སྐལ་དུ་ཕོ་ཉ་འགྱེད་༎
དགྲ་བགེགས་འདུལ་བའི་ཕོ་ཉ་མཛོད་༎
བཅོལ་བའི་ལས་རྣམས་གྲུབ་པར་མཛོད་༎
ཁྱོད་ཀྱིས་མི་འདུལ་གང་ཡང་མེད་༎
ཏན་ཏྲ་འཇིག་རྟེན་འདས་པའི་མདོ་ལས་།
ཧེ་རུ་ཀའི་གལ་པོ་དང་ཏན་ཏ་འདི་བཅོམ
ལྡན་འདས་དཔལ་ཀུན་ཏུ་བཟང་པོས་མཛད་པའི་མདོ
ལས་། ཕོ་ཉ་འགྱོགས་བྱེད་ཀྱི་ལེའུ་སྟེ་བཅུ
བདུན་པའོ་༎ ༎ ཏན་ཏྲ་འཇིག་རྟེན་འདས་པའི
ལས་། མདོ་ལས་། རྫུ་འཕྲུལ་རྐང་མགྱོགས་གྱི་བསྒྲུབ་པ་ཡང་འདི་ལྟ་སྟེ་།
རྔ་ལྤགས་གྲིབ་ལ་བསྐམས་ཏེ་།
སལ་མ་རེག་པར་བླངས་ཏེ་།
བྱ་རྒོད་གཞོན་ནུའི་ཚིལ་གྱིས་བསྐུས་ནས་།
བཅད་ཚིགས་ནུབ་པའི་ལྷམ་བུ་བྱ་།
སྔགས་འབུམ་ཚོ་ལྔ་བསྙེན་པ་བྱ་།
དེ་ན་ལྷམ་ལ་ཡང་སྟོང་ཕྲག་བཅུ་བཟླས་ཏེ་གྱོན་ན་།
དེས་ནི་དགོངས་ཁྲོམ་སྟོང་ཕྲག་བརྒྱར་འགྲོ་། ཕྱིར
ཡང་སྟོང་ཕྲག་ཏུ་དགོངས་ཟློག་གོ་། བྱ་རྒོད
ཀྱི་ཚིལ་བུ་ལ་སྔགས་སྟོང་ཕྲག་བཅུ་བཟླས་སོ
༎ དེས་རྐང་བའི་སྙིང་པོ་བྱུགས་ན་།
ལུས་མེད་བྱ་ལྟར་མཁའ་ལ་འགྲོ་༎
དེ་ནི་ཚངས་པའི་ཆོ་ག་སྟེ་༎
སྐྱེ་བོ་གང་ཞིག་འདི་བསྒྲུབས་ན་།
རྐང་མགྱོགས་ཀུན་གྱི་མཆོག་གོ་ཞེས་༎
འཕགས་པ་རྣམས་ཀྱིས་རབ་ཏུ་གསུངས་༎
ཨོམ་བྷེ་མ་ཏ་ཡེ་སྭཧ་།
ཞིང་ཆེན་པོ་བསྲེགས་པའི་སོལ་བ་དང་༌།
མཁྲིས་ཆེན་དུ་སྦྱར་ནས་འཕྲག་པར་ཐིག་ལེ་བྱས་ན་ལུས་མི་སྣང་བར་འགྱུར་རོ་༎
མིག་ལ་བསྐུས་ན་གདོན་ཐམས་ཅད་མཐོང་ངོ་༎
རྣ་བར་བསྐུས་ན་ལྷ་ཅི་ཟེར་བ་ཐོས་སོ་༎
ནུབ་མོ་ཡང་ཉིན་པར་བཞིན་དུ་གསལ་བ་ཁྲོམ་ལ་དགོངས་བརྒྱར་འགྲོ་ནུས་སོ་༎
སླར་ཡང་ལྡོག་ནུས་སོ་༎
དཔྲལ་བ་ཕྱིས་ན་སྣང་ངོ་༌༎
སྔགས་ལ་།
ན་མོ་ཏྲ་ཡ་མ་ཏི་།
ཧི་ཏི་མི་རི་སྭ་ཧ་།
འདི་ནི་ལྷ་ཆེན་པོའི་ཆོ་གའོ་༎
རྟའི་རྗེ་ངར་གྱི་པགས་པ་འབྲུག་ཟེར་བའི་ཆར་གྱིས་སྤངས་ཏེ་།
དགོ་བའི་ཚིལ་བུ་བྱུགས་༄༅༎
ནས་།
འཁྲིག་མ་ནུབ་པའི་ལྷམ་བུ་བྱ་།
དྲང་སྲོང་བདེན་པས་གསུངས་ཏེ་།
སྔགས་འདི་ལན་གྲངས་བདུན་འབུམ་བཟླས་།
འདི་ནི་རྐང་མགྱོགས་དམ་པ་སྟེ་།
ཁྲོམས་དགོངས་བཞི་བཅུ་ནུས་སླར་ཟློག་གོ་། སྔགས་ལ་།
ན་མོ་བཛྲ་པན་སེ་།
ཏདྱ་ཐ་།
བྷམ་ལ་བིབྷེ་།
ཏདྱ་ཐ་།
ཧ་ན་ག་ཧེ་ཡེ་སྭཧ་།
ཕག་རྒོད་ཀྱི་མཁྲིས་པ་དང་སྤུ་གཉིས་དུད་པ་མ་ཤོར་བར་བསྲེགས་ཏེ་།
སྔགས་ལན་བརྒྱ་རྩ་བརྒྱད་ཀྱིས་བཏབ་སྟེ་།
མིག་ལ་བསྐུས་ན་མི་སྣང་བར་འགྱུར་རོ་༎
རྣ་བ་ལ་བསྐུས་ན་ལྷ་ཅི་ཟེར་བ་ཡང་ཐོས་སོ་༎
སྔགས་ནི་།
ན་མོ་མ་ཧར་གནན་།
པ་སྤུ་ཡ་ཏ་ཙ་ར་ནི་ནན་།
ཨི་ར་མི་ཏང་བལ་པར་ཀུ་མ་ནན་།
ཀྱི་ལི་ཀྱི་ལི་།
ཀུ་ལུ་ཀུ་ལུ་སྭ་ཧ་།
མིག་རྣོན་སྒྲུབ་པའི་ཐབས་ལ་།
ཁྱི་དང་༌།
བྱི་བ་དང་༌།
པུ་ཤུད་དང་༌།
སྤྱང་ཁུ་དང་༌།
བྱ་རོག་དང་༌༎
འུག་པ་དང་༌།
ཨན་ཛ་ཁ་ཐམས་ཅད་འབྲུག་སྟེ་།
ཟླ་བ་ཉ་གསུམ་ལ་འདི་རྣམས་ཆ་བསྙམས་ཏེ་བདར་ལ་།
ཚེས་བཅུ་གཅིག་གི་ཉི་མ་ཕྱེད་ནས་མགོ་བསྐུ་བར་བྱའོ་༎
གྲོང་བར་གསུམ་ལ་བསྐུ་བར་བྱས་ན་།
སྟོང་གསུམ་གྱི་ཁམས་ཐམས་ཅད་ན་ཅི་ཡོད་པ་ཤེས་པར་འགྱུར་རོ་༎
ལུས་བྱེད་ནུས་སོ་༎
མན་ངག་ལས་གསལ་བར་བསྟན་།
འཇིགས་པས་མི་ཚུགས་པར་མཐུ་དང་ལྡན་ནོ་༎
ཡང་གདོན་མི་ཟ་བར་མཐུ་དང་ལྡན་ནོ་༎
ལུས་ནི་མི་སྣང་ཞག་བདུན་གྱི་རྔོན་བརྟག་མཐོང་ཞིང་གྲུབ་པར་བྱས་ནས་།
བེའུ་སྙི་མེད་ཀྱི་མིག་དང་༌།
བྱི་ལ་ནག་ཙམ་མིག་དང་༌།
ལི་ཁྲི་རྣམས་སྦྱར་ཏེ་།
བན་དའི་ནང་དུ་བླུག་ལ་།
རྡོ་ཕ་ཝང་ལོང་བུ་དང་༌།
རྟག་ཟིལ་མ་ཡང་བརྡར་ཏེ་།
ལག་པ་གཡས་ཀྱིས་གནས་ནས་།
སྟོན་ཟླ་འབྲིང་པོའི་ཚེས་བརྒྱད་ནས་།
བཅུ་དྲུག་བར་དུ་བསྐུས་ཏེ་།
མིག་གཉིས་ཀྱི་ཕྱི་ནང་གཉིས་ཀྱི་ཡང་བསྐུ་།
ནང་རེ་བཞིན་སྔགས་ཉི་ཤུ་རྩ་རེ་གདབ་བོ་༎
སྔགས་འདི་སྐད་དོ་༎
ཨོམ་མ་ཐ་མ་ཐ་ཙ་ཀ་ཤུ་ཧུམ་ཕཏ་།
འཇིག་རྟེན་དུ་འདུས་པ་ཐམས་ཅད་ཀྱིས་མི་ཚུགས་།
གཞན་གྱིས་མི་མཐོང་༌།
རིམ་པ་བཅུ་གསུམ་གྱི་ལྷ་ཀླུ་དང་༌།
འཕགས་པ་ཐམས་ཅད་མཐོང་ཞིང་ནད་ཐམས་ཅད་དང་བྲལ་བར་འགྱུར་རོ་༎
བྱ་རོག་གི་ལྕེ་དང་༌།
སྙིང་དང་༌།
འུག་པའི་མིག་འབྲས་གྲིབ་མ་ལ་བསྐམས་ཏེ་།
སྐར་མ་རྒྱལ་གྱི་ཉིན་པར་བཏགས་ནས་།
བྱ་རོག་གི་ཁྲག་གིས་སྦྲུས་ནས་།
རེ་ལུ་ཁམ་གཅིག་ཙམ་གྱིས་འབྲས་བུ་བྱས་ལ་།
ལྕགས་གསུམ་ཁ་ཟངས་ཀྱིས་དཀྲིས་ཏེ་།
ཁར་བཅུ་གནས་ལུས་མི་སྣང་བར་འགྱུར་།
དཔག་ཚད་བརྒྱར་འགྲོ་།
མེ་ཆུ་མཚོན་གྱིས་མི་ཚུགས་།
བྱ་རོག་དང་༌།
འུག་པ་དང་༌།
སྦྲུལ་དང་༌།
སྲེ་མོང་གི་རུས་པ་དང་ཆ་བསྙམ་དུ་བཏགས་ལ་།
བཏགས་པ་མལ་ལམ་མགོ་ལ་བ་སྐུས་ན་།
གང་རེག་པ་དགེ་བར་འགྱུར་རོ་༎
འཇིག་རྟེན་འདས་པའི་མདོ་ལས་།
སྒྲུབ་ཐབས་ཐ་མའི་ལེའུ་སྟེ་བཅོ་བརྒྱད་པའོ་༎།
། དེ་བཞིན་གཤེགས་པ་ཐམས་ཅད་ཀྱི་རྒྱུད་ཐུགས་ཀྱི་རྒྱུད་།
ནམ་མཁའ་མཛོད་དཔལ་འཇིག་རྟེན་འདས་པའི་མདོ་ཆེན་པོ་།
ཏན་ཏྲ་ཆེན་པོ་གཏིང་ཟབ་པ་ཐེག་པ་ཆེན

ངེས་པའི་བཅུད་གསུམ་མན་ངག་དང་༌༎
མཚན་མ་དཔེ་ཡི་བསླུ་བྲིད་གཉིས་༎
འདྲ་འདྲ་འདྲ་སྟེ་ནོར་ར་རེ་༎
ནོར་ན་བདུད་དབང་སོང་བ་ཡིན་༎
ཆོས་པ་རི་ཁྲོད་འགྲིམ་པ་དང་༌༎
ནོར་རྫི་རི་ཁྲོད་འགྲིམ་པ་གཉིས་༎
འདྲ་འདྲ་འདྲ་སྟེ་ནོར་ར་རེ་༎
ནོར་ན་བདུད་དབང་སོང་བ་ཡིན་༎
སྒོམ་ཆེན་སྤྱོད་པ་སྐྱོང་བ་དང་༌༎
ཆང་སྙོན་ཐོ་ཆོ་སྤྱོད་པ་གཉིས་༎
འདྲ་འདྲ་འདྲ་སྟེ་ནོར་ར་རེ་༎
ནོར་ན་བདུད་དབང་སོང་བ་ཡིན་༎
ཆོས་པ་ཞེན་མེད་ཆགས་མེད་དང་༌༎
ཁྲམ་པ་ངོ་ཚ་བཏང་བ་གཉིས་༎
འདྲ་འདྲ་འདྲ་སྟེ་ནོར་ར་རེ་༎
ནོར་ན་བདུད་དབང་སོང་བ་ཡིན་༎
རང་བཞིན་སྐྱེ་གནས་བར་དོ་དང་༌༎
ད་ལྟ་ཉིད་དུ་ཐག་ཆོད་པས་༎
བདུད་ཀྱི་དབང་དུ་མ་སོང་བར་༎
འདྲ་འདྲའི་འཕྲང་རྣམས་ཆོད་པར་བྱ་༎
རིག་པ་ཡེ་ཤེས་ཆེན་པོ་འདི་༎
ནམ་མཁའི་ངང་དུ་ཤེས་པར་བྱ་༎
གང་གི་ཕྱོགས་སུ་མ་ཤོར་བར་༎
རང་ཉིད་ཆོས་སྐུར་རྟོགས་གྱུར་ན་༎
བདུད་ཅེས་བྱ་བ་རང་སར་གྲོལ་༎
ཆོས་སྐུ་སྤྲོས་དང་བྲལ་བ་ལ་༎
མཚན་མའི་བདུད་ཀྱི་ཕྱོགས་དང་བྲལ་༎
ད་བདུད་ལས་ཐར་པར་བྱེད་པ་ལ་༎
ཉམས་སུ་འདི་ལྟར་བླང་བར་བྱ་༎
ཤིན་ཏུ་དབེན་པའི་གནས་ཉིད་དུ་༎
བླ་མ་མཚན་ཉིད་ལྡན་པ་ཡིས་༎
སློབ་མ་སྣོད་དང་ལྡན་པ་ལ་༎
དབང་གིས་རྒྱུད་རྣམས་སྨིན་པར་བྱ་༎
སྣང་བ་སེམས་སུ་དབང་ཡང་བསྐུར་༎
སེམས་ཉིད་རིག་པར་དབང་ཡང་བསྐུར་༎
རིག་པ་ཆོས་ཉིད་དབང་བསྐུར་རོ་༎
དེ་ནས་དམ་ཚིག་འདི་ལྟར་རོ་༎
སྣང་བ་ཡུལ་གྱི་དམ་ཚིག་དང་༌༎
རྟོགས་བྱེད་ལྟ་བའི་དམ་ཚིག་དང་༌༎
སྤྱད་རྒྱུ་ངེས་པའི་དམ་ཚིག་དང་༌༎
བསྲུང་མཚམས་བྲལ་བའི་དམ་ཚིག་བཞི་༎
ལམ་ཞུགས་རྣམས་ཀྱིས་བསྲུང་བར་བྱ་༎
དམ་ཚིག་དམ་ཚིག་ཅེས་བྱ་བ་༎
གུད་ན་ཡོད་པ་མ་ཡིན་ཏེ་༎
རང་རིག་སྣང་བའི་དོན་རྟོགས་ན་༎
དམ་ཚིག་རྒྱལ་པོ་ཞེས་བྱའོ་༎
སངས་རྒྱས་ཀུན་ལ་དམ་ཚིག་མེད་༎
སེམས་ཅན་དུས་ན་སྐྱོན་ཡོན་བྱུང་༌༎
ཡང་དག་རིག་པའི་དོན་རྟོགས་ན་༎
ཉམས་དང་མཉམས་གཉིས་ལས་འདས་༎
བསྲུངས་དང་མ་བསྲུངས་ཕྱོགས་ལས་འདས་༎
ཡེ་བསྲུང་ཆེན་པོའི་དོན་ལ་ལྟོས་༎
གསང་པ་ལམ་གྱི་རྣལ་འབྱོར་པས་༎
གོལ་ས་བཅད་ན་དབང་དམ་ལྡན་༎
དེ་ལ་སྤྱོད་པ་གལ་ཆེ་བས་༎
རྣལ་འབྱོར་རྣམས་ཀྱིས་འདི་ལྟར་སྤྱོད་༎
འཛིན་པ་ཡུལ་གྱི་སྤྱོད་པ་དང་༌༎
རང་སྣང་ཐབས་ཀྱི་སྤྱོད་པ་དང་༌༎
ཞེན་མེད་ཆགས་བྲལ་སྤྱོད་པ་དང་༌༎
རྟོག་མེད་ལམ་གྱི་སྤྱོད་པ་དང་༌༎
རྩོལ་སེམས་སྣང་བའི་སྤྱོད་པ་དང་༌༎
བརྟུལ་ཞུགས་དབང་གི་སྤྱོད་པ་དང་༌༎
གཟུང་འཛིན་འཁོར་བའི་སྤྱོད་པ་དང་༌༎
རྣམ་པ་བདུན་དུ་བཤད་པའོ་༎
འཛིན་མེད་ཡུལ་གྱི་སྤྱོད་པ་ནི་༎
དཔེར་ན་སྨྱོན་པ་ལྟ་བུར་བསྟན་༎
རང་སྣང་ཐབས་ཀྱི་སྤྱོད་པ་ནི་༎
དཔེར་ན་རི་དྭགས་ལྟ་བུར་བསྟན་༎
ཞེན་མེད་ཆགས་བྲལ་སྤྱོད་པ་ནི་༎
དཔེར་ན་བུ་ཆུང་ལྟ་བུར་བསྟན་༎
རྟོག་མེད་ལམ་གྱི་སྤྱོད་པ་ནི་༎
རྒྱ་༄༅༎
མཚོ་གཟའ་སྐར་ལྟ་བུར་བསྟན་༎
རྩོལ་སེམས་སྣང་བའི་སྤྱོད་པ་ནི་༎
གླང་ཆེན་སྨྱོན་པ་ལྟ་བུར་བསྟན་༎
བརྟུལ་ཞུགས་དབང་གི་སྤྱོད་པ་ནི་༎
དཔེར་ན་སྟག་མོ་ལྟ་བུར་བསྟན་༎
གཟུང་འཛིན་འཁོར་བའི་སྤྱོད་པ་ནི་༎
ནམ་མཁའི་མདུང་བསྐོར་ལྟ་བུར་བསྟན་༎
ལྟ་བ་ལམ་གྱི་རྣལ་འབྱོར་བས་༎
ཆོས་ཉིད་ཡུལ་གྱི་ལྟ་བ་དང་༌༎
སྤྱོད་པ་ཐབས་ཀྱི་ལྟ་བ་དང་༌༎
རང་རིག་རྒྱུན་གྱི་ལྟ་བ་དང་༌༎
མ་ནོར་ལུང་གི་ལྟ་བའོ་༎
ཆོས་ཉིད་ཡུལ་གྱི་ལྟ་བ་ནི་༎
ཆོས་ཉིད་དང་ནི་ཆོས་ཅན་ནོ་༎
སྤྱོད་པ་ཐབས་ཀྱི་སྤྱོད་པ་ནི་༎
སྒྲོན་མ་བཞི་ཡི་ལྟ་སྟངས་སོ་༎
རང་རིག་རྒྱུན་གྱི་ལྟ་བ་ནི་༎
རིག་པ་ཡེ་ཤེས་སྙིང་པོ་སྟེ་༎
ཡེ་ནས་ཡོད་པའི་ལྟ་བ་ཡིན་༎
མ་ནོར་ལུང་གི་ལྟ་བ་ནི་༎
རྫོགས་ཆེན་ཨ་ཏི་ཡོ་གར་གྲགས་༎
རྣལ་འབྱོར་པ་ཡིས་དེ་ལྟར་ལྟོས་༎
ད་ནི་སྒོམ་པའི་མཚན་ཉིད་བཤད་༎
རྣམ་རྟོག་རྒྱུན་གྱི་སྒོམ་པ་དང་༌༎
སྟོང་པ་མཐའ་མེད་སྒོམ་པ་དང་༌༎
མཚན་མ་གཟུང་འཛིན་སྒོམ་པ་དང་༌༎
རྩོལ་བྲལ་བཞག་ཐབས་སྒོམ་པའོ་༎
རྣམ་རྟོག་རྒྱུན་གྱི་སྒོམ་པ་ནི་༎
དཔེར་ན་སྤྲིན་བུ་ལྟ་བུར་བསྟན་༎
སྟོང་པ་མཐའ་མེད་སྒོམ་པ་ནི་༎
བྱ་ལོང་ནམ་མཁའི་མཐའ་འཚོལ་འདྲ་༎
མཚན་མ་གཟུང་འཛིན་སྒོམ་པ་ནི་༎
མེ་ལ་ཆུ་རུ་བསྒྱུར་བ་འདྲ་༎
རྩོལ་བྲལ་བཞག་ཐབས་སྒོམ་པ་ནི་༎
སེང་གེ་གངས་དཀར་ཟིན་པ་འདྲ་༎
འབྲས་བུ་ཁྲེག་ཆོད་ངོ་བོར་བཤད་༎
རྒྱུན་ཆེན་དྲི་མེད་ཟླ་ཤེལ་ལས་༎
རང་བཞིན་གནས་པའི་བར་དོ་ལ་༎
གོལ་ས་བཅད་དང་ལྟ་སྒོམ་སྤྱོད་༎
རིམ་པ་བཞིན་དུ་བསྟན་པས་ཏེ་༎
རྒྱུད་ཚིག་ལེའུ་ཞེ་བརྒྱད་པའོ་༎
ས་མ་ཡ་།  དེ་ནས་སྟོན་པ་ཉིད་ལ་ནི་༎
ཁྲོ་གཉེར་ཅན་གྱིས་ཡང་ཞུས་པ་༎
ཀྱེ་ཀྱེ་སྟོན་པ་རྡོ་རྗེ་འཆང་༌༎
རང་བཞིན་བར་དོ་བཤད་ན་ཡང་༌༎
འཆི་ཁའི་བར་དོ་གསུང་དུ་གསོལ་༎
ཞུས་པའི་ལན་དུ་བཀའ་སྩལ་པ་༎
ཉོན་ཅིག་གཞོན་ནུ་ཁྲོ་གཉེར་ཅན་༎
གང་ཞིག་རྣལ་འབྱོར་ལམ་པ་རྣམས་༎
འབྱུང་འཁྲུག་དབང་གི་སྒྱུར་ལུས་ཉམས་༎
དེ་དུས་རང་གི་ཉམས་ལེན་དང་༌༎
བླ་མའི་གདམས་པ་དྲན་པར་བྱ་༎
འདི་དུས་གང་ཟག་རབ་འབྲིང་གསུམ་༎
རབ་ནི་ཕུང་པོ་ལྷག་མེད་དུ་༎
འདི་ཉིད་རང་དུ་རྫོགས་སངས་རྒྱས་༎
རང་བཞིན་གནས་པའི་བར་དོ་ཚོད་༎
འབྲིང་ནི་ལུས་སེམས་བྲལ་མ་ཐག་། རང་ངོ་འཕྲོད་ནས་སངས་རྒྱས་སོ་༎
ཆོས་ཉིད་བར་དོ་ཆོད་པའོ་༎
ཐ་མ་མངལ་སྒོ་མ་འགྲིམས་པས་༎
པདྨོ་ལྔ་ལ་རྫུས་ཏེ་སྐྱེས་༎
སྲིད་པའི་བར་དོ་ཆོད་པའོ་༎
མངོན་པར་རྫོགས་པར་སངས་རྒྱས་སོ་༎
གང་ཟག་ལམ་གྱི་རྣལ་འབྱོར་པས་༎
ལུ་གུ་རྒྱུད་ལ་སུ་གོམས་པ་༎
རིག་པ་རྣམ་ཤེས་སྲང་ལ་ཐེབས་༎
དེ་ཡི་འབྲས་བུ་སྐུ་གསུམ་ལ་༎
འདི་ཉིད་རྣམས་ནི་རང་རིག་པས་༎
རང་བཞིན་གནས་པའི་བར་མ་དོར་༎
འདི་རྣམས་གོམས་པའི་སྐྱེས་བུ་ནི་༎
འབྱུང་བ་རྣམས་ནི་རང་དེངས་སུ་༎
འོད་ལུས་ཐོབ་པར་ཐེ་ཚོམ་མེད་༎
ས་ནི་ས་ལ་རང་ཐིམས་༄༅༎
པས་༎
ལུས་ནི་ལྕི་ཞིང་ཟས་མི་ལེན་༎
ལངས་འདུག་འགྲོ་བའི་སྟོབས་ཀུན་ཟད་༎
ཆུ་ནི་ཆུ་ལ་ཐིམ་པའི་ཚེ་༎
ཁ་ཆུ་སྣ་ཆུ་འཛག་པར་བྱེད་༎
དེ་བཞིན་མེ་ལ་མེ་ཐིམ་པས་༎
ཁ་སྣ་དག་ནི་རབ་ཏུ་སྐམ་༎
ལུས་ནི་མཐའ་ཡི་དྲོད་རྣམས་འཆོར་༎
དེ་བཞིན་རླུང་ལ་རླུང་ཐིམ་པས་༎
དབུགས་ནི་རང་རང་ཡན་ལག་འཕྲད་༎
མིག་ཀྱང་གྱེན་ལ་ཟློག་པའོ་༎
རྟགས་འདི་སུ་ལ་བྱུང་བ་དེ་༎
འཇིག་རྟེན་འདི་ནས་ཕ་རོལ་ཏུ་༎
ངེས་པར་རུ་ནི་འགྲོ་བས་ན་༎
དེ་ཚེ་བླ་མའི་གདམས་ངག་རྣམས་༎
རང་གི་རྒྱུད་ལ་འདྲིས་པར་བྱ་༎
དེ་ལྟར་འཆི་ཁའི་བར་དོ་རུ་༎
སྐྱེལ་མ་འདི་ལྟར་ཁྲིད་པར་བྱ་༎
རིགས་དྲུག་འབྲོས་ཁུང་བཅད་པ་དང་༌༎
འཁོར་བ་དོང་ནས་སྤྲུག་པ་དང་༌༎
འཁྲུལ་སྣང་གཞི་ལ་བཟློག་པ་དང་༌༎
ཡེ་ཤེས་རང་མདངས་བསྟན་པ་དང་༌༎
རང་རིག་རང་སར་གྲོལ་བའི་ཕྱིར་༎
རིགས་དྲུག་དབྱངས་ཡིག་དོན་བདུན་གྱིས་༎
ཐིག་ལེ་འཁོར་ལོ་ཚོམ་བུ་ལྔ་༎
བསྟན་པ་གང་ལ་བབ་པ་ཡི་༎
རིན་ཆེན་བཞུ་བའི་ཁུ་བས་བྲིས་༎
དར་སྣས་དྲིལ་ལ་མགུལ་དུ་བཏགས་༎
འདི་ནི་འཆི་ཁའི་སྐྱེལ་མ་ཡིན་༎
ཆོས་ཉིད་བར་དོར་གྲོལ་བར་ངེས་༎
རིགས་དྲུག་འཁོར་བ་འཇོམ་པ་ཡི་༎
བཏགས་གྲོལ་འཁོར་བ་རྒྱུན་གཅོད་བསྟན་༎
རྒྱུད་ཆེན་དྲི་མེད་ཟླ་ཤེལ་ལས་༎
རིགས་དྲུག་འཁོར་རྒྱུན་གཅོད་པ་སྟེ་༎
རྒྱུད་ཚིག་ལེའུ་ཞེ་དགུ་པའོ་།  ཡིག་དྲུག་རྡོ་རྗེ་སྒྲ་ཆེན་འདི་༎
མཐིང་ཤོག་དག་ལ་གསེར་གྱིས་བྲིས་༎
ལུས་སམ་མགུལ་དུ་ཐོགས་པ་ལ་༎
དེ་ཉིད་གྲོལ་བར་ཐེ་ཚོམ་མེད་༎
འདི་ཡི་བྲི་ཐབས་བསྟན་པ་ནི་༎
གསེར་གྱི་རྡོ་རྗེ་རྩེ་ལྔ་ལ་༎
ལྟེ་བར་སྐུ་གསུང་ཐུགས་ཡིག་བྲི་༎
ར་དྲུག་དག་ལ་ཐིག་ལེ་དྲུག་། དེ་རུ་ཡིག་དྲུག་བཀོད་པར་བྱ་༎
ཨོམ་ཨཧཧུམ་།
ཨ་འ་ཧ་ཤ་ས་མ་༎
འ་ཨ་ཧ་ཤ་ས་མ་༎
འ་ཨ་ཤ་ས་མ་ཧ་༎
ཡིག་འབྲུ་དྲུག་སཽ་འདི་དག་ལ་༎
སྐུ་གསུམ་དགོངས་པ་གསུམ་དུ་ཡོད་༎
དེ་ཕྱིར་འདྲ་མིན་གསུམ་དུ་བྱུང་༌༎
ཡིན་ཀྱང་ངོ་བོ་གཅིག་ལ་འདུས་༎
འཁོར་བ་དོང་སྤྲུག་ཡིག་དྲུག་འདི་༎
འ་ཡི་ཤེས་བྱ་སྟོང་པར་བྱེད་༎
ཨ་ཡི་ཤེས་བྱ་གསལ་བར་བྱེད་༎
ཤ་ཡི་ཤེས་བྱ་མཐའ་གཉིས་དག་། ས་ཡི་ཤེས་བྱ་འགྱུར་བ་མེད་༎
མ་ཡི་ཤེས་བྱ་ཀུན་ལ་སྙོམས་༎
ཧ་ཡི་ཤེས་བྱ་རང་སར་དག་༎
ཡང་ཅིག་ཡིག་དྲུག་འབྲུ་བཤད་ན་༎
རྡོ་རྗེ་འཆང་ཆེན་ང་ཡིས་བཤད་༎
ཨ་ནི་ཆོས་ཉིད་སྐྱེ་བ་མེད་༎
འ་ནི་འགག་པ་མེད་པའི་དོན་༎
ཧ་ནི་སྐྱེ་འགག་གཉིས་སུ་མེད་༎
ཤ་ནི་དག་པ་དབྱིངས་སུ་སྒྲོལ་༎
ས་ནི་འགྱུར་བ་མེད་པ་སྟེ་༎
མ་ནི་མ་བསྐྱེད་རྫོགས་པ་ཆེ་༎
ཡི་གེ་དྲུག་པའི་དོན་རྟོགས་ན་༎
གསང་སྔགས་གསང་བའི་རྒྱུད་ཆེན་གྲོལ་༎
ཡིག་དྲུག་དོན་ལ་གནས་ན་སྐྱེས་བུ་མྱ་ངན་འདའ་༎
རྟོགས་བྱེད་རྒྱལ་པོ་ཡིན་ནོ་སྒྲ་འགྱུར་དྲུག་ལ་རྫོགས་༎
ཨ་ཡིས་ལྷ་ཡི་འཁོར་སྒོ་ཆོད་༎
འ་ཡིས་ལྷ་མིན་འཁོར་སྒོ་ཆོད་༎
ཧ་ཡིས་མི་ཡི་འཁོར་སྒོ་༄༅༎
ཆོད་༎
ཤ་ཡིས་བྱོལ་སོང་འཁོར་སྒོ་ཆོད་༎
ས་ཡིས་ཡི་དྭགས་འཁོར་སྒོ་ཆོད་༎
མ་ཡིས་དམྱལ་བའི་འཁོར་སྒོ་ཆོད་༎
ཡིག་འབྲུ་དྲུག་གིས་རིགས་དྲུག་དོང་ནས་སྤྲུག་།
ཨོམ་གྱིས་ལུས་ཀྱི་སྐྱེ་གནས་དག་། ཨ་ཡིས
ངག་གི་འཁྲུལ་ཚིག་དག་། ཧུམ་གིས་སེམས་ཀྱི
འཁྲུལ་སྣང་དག་། འབྲུ་གསུམ་སྐུ་གསུམ་རང་སར
གྲོལ་༎ རང་བྱུང་རྡོ་རྗེའི་རང་སྒྲ་འདི་༎
འཁོར་བ་དོང་ནས་སྤྲུག་པར་བྱེད་༎
འཁོར་བ་དོང་སྤྲུག་བཏགས་གྲོལ་རྒྱུད་༎
ལེགས་པར་གཏན་ལ་ཕབ་པ་སྟེ་༎
རྒྱུད་ཚིག་ལེའུ་ལྔ་བཅུ་པའོ་༎
ས་མ་ཡཧ་དྲུག་པ་རྡོ་རྗེ་འཆང་ཆེན་གྱིས་༎
ཆོས་ཉིད་རང་སྒྲ་དག་པའི་ཚིག་། དྲུག་འགྱུར་རྡོ་རྗེའི་གླུ་ཚིག་གིས་༎
རིག་པ་ལུ་གུ་རྒྱུད་དུ་གྲོལ་༎
རིགས་དྲུག་ཀློང་དུ་གྲོལ་བ་ཡི་༎
བཏགས་གྲོལ་ཚེག་བར་ཉེར་དྲུག་འདི་༎
རིགས་དྲུག་ཀློང་གྲོལ་ཞེས་སུ་གྲགས་༎
དེ་ཡི་རྒྱུད་ཚིག་འདི་ལྟར་རོ་༎
ཨེ་མ་ཀི་རི་ཀི་རི་༎
མས་ཏ་བྷ་ལི་བྷ་ལི་༎
ས་མི་ཏ་སུ་རུ་སུ་རུ་༎
ཀུན་དྷ་ལི་མ་སུ་མ་སུ་༎
ཨེ་ཀ་ལ་སུ་ལི་བྷས་ཏ་ཡེ་༎
ཙ་ཀ་ར་བྷུ་ལི་ཏི་ལྕ་ཡེ་༎
ས་མུན་ཏ་ཙརྱ་སུ་གྷ་ཡེ་༎
བྷ་ཏི་སན་བྷྱ་གུ་ལི་ཡེ་༎
ས་ཀ་རི་འདུ་ཀ་ནི་༎
མ་ཏ་རི་བྷེ་ཏ་ན་༎
པ་ར་ལི་ཧི་བ་ན་༎
ལ་ཁར་ཏེ་ཀ་ལ་ན་༎
སམ་བྷུ་ར་ཏ་མེ་ཀེ་ཙར་ཏམ་པ་༎
སུ་རྱ་གྷ་ཏ་ར་ཨེ་པ་ཤན་༎
ན་ཕར་ན་བྷི་ཏི་ས་གྷུར་ལ་ས་༎
མ་སྨིན་པ་གྷུ་ཏི་རྟ་ཡ་ས་༎
གྷུ་ར་གྷུ་ར་པག་ཁེ་ར་ན་༎
ལམ་ནར་ན་ར་ཨི་ཐ་ར་པ་ཏ་ལམ་༎
སེར་ན་སིར་ན་བྷེར་ས་པ་ལམ་༎
བྷུད་དྷ་བྷུད་དྷ་བྷུད་ཤ་ས་གྱེ་ལམ་༎
ས་ས་།
རི་རི་།
ལེ་ལེ་།
ཨི་ཨི་།
མ་མ་།
རི་རི་སྭ་ཧ་།
ཡབ་ཅིག་ཀུན་ཏུ་བཟང་པོའི་དགོངས་པ་འདིས་༎
ནད་གདོན་སྡིག་སྒྲིབ་རྣམ་རྟོག་དང་༌༎
འཇིགས་པ་བརྒྱད་ལ་སོགས་པ་ཡི་༎
ལས་དང་སྡིག་སྒྲིབ་ཐམས་ཅད་ཀུན་༎
རིག་པའི་ངང་དུ་ཞི་བ་ཤན་ཏིང་ཀུ་རུ་ཡེ་སྭ་ཧྭ་།
ཚེ་དང་བསོད་ནམས་དཔལ་འབྱོར་རྣམས་༎
རིག་པའི་ངང་དུ་རྒྱས་པར་གྱུར་ཅི་།
སུ་ཤྟ་ཀུ་རྒྱུ་ཡེ་སྭ་ཧ་།
སངས་རྒྱས་ཆོས་དང་དགེ་འདུན་དང་༌༎
འཁོར་འདས་ཐམས་ཅད་རིག་པའི་ངང་དུ་དབང་དུ་སྡུས་༎
པ་ཤང་ཀུ་རུ་ཡེ་སྭ་ཧྭ་༎
དུག་ལྔ་དུག་གསུམ་གནོད་བྱེད་དང་༌༎
དགྲ་བགེགས་འབྱུང་པོ་མ་རུང་རྣམས་༎
རིག་པའི་ངང་དུ་མ་ར་ཡ་སོད་སོད་༎
ཨོམ་ཨཧཧུམ་།
ཨོམ་ཨཧཧུམ་།
རྒྱུད་ཚིག་ལེའུ་ང་གཅིག་པའོ་༎  ༎ མཚན་ཉིད་འཛིན་པའི་རིག་པ་ཉིད་༎
གཞི་མེད་རྩ་བྲལ་ཉིད་དུ་གྲོལ་༎
ཀུན་བཟང་ཡུམ་གྱི་དགོངས་པ་སྟེ་༎
ཚེག་བར་ཉེར་བརྒྱད་རྡོ་རྗེའི་སྒྲ་༎
རང་བྱུང་རང་ཤར་ཉིད་དུ་གྲོལ་༎
ཨེ་མ་ཀི་རི་ཀི་རི་།
མས་ཏ་བྷ་ལི་།
ས་མི་ཏ་སུ་རུ་སུ་རུ་༎
ཀུན་དྷ་ལི་མ་སུ་མ་སུ་།
ཨེ་ཀ་རི་ལ་བྷ་ཏ་ཡེ་།
ཙ་ཏ་བྷུ་ལི་ཏ་ལྕེ་ཡེ་༎
ས་མཚན་ཙརྱ་སུ་གྷ་ཡེ་།
བྷ་ཏི་སི་ན་བྷ་གྷུ་ཡེ་།
ཀི་རི་དྷ་ཀི་ན་།
དྷ་ཀ་མ་ཧ་བེ་ར་།
ཏན་པ་བར་ལི་དྷ་།
ས་ནམ་ཁ་ར་ཏ་ཀེ་ལན་།
ཨེ་ཙ་ར་ས་ཏམ་།
ཏ་ས་སུརྱ་གྷ་ཏ་ར་ཨ་།
མ་ན་ས་ར་བྷི་ཧོ་། ཏིང་གུར་།
མ་སྨིན་པ་གུ་ཏི་ལ་༎
ཏ་ཡ་གྷུར་གྷུར་དྷ་པ་ན་ཁ་༄༅༎
ས་༎
ར་ན་ལམ་།
ན་ར་ན་ར་ལམ་༎
ཨི་ཐ་ས་ཐ་ལམ་༎
སིར་རྣ་སིར་རྣ་བྷེ་ས་རས་པ་ལམ་༎
ཀ་སེ་ལམ་ས་ས་༎
རི་རི་། ལི་ལི་།
ཨི་ཨི་།
མ་མ་།
ར་ར་།
རྒྱུད་ཚིག་ལེའུ་ང་གཉིས་པའོ་༎  ༎ འ་ཨ་ཧ་ཤ་ས་མ་།
ཐིག་ལེ་དྲུག་པའོ་༎
རྒྱུད་ཚིག་ལེའུ་ང་གསུམ་པའོ་༎  ༎ ཡབ་ཡུམ་གཉིས་སུ་མེད་པའི་དགོངས་པ་སྟེ་༎
ཚེག་བར་བརྒྱད་པ་ཞེས་སུ་གྲགས་༎
ཨ་ཨ་།
ཨི་ཨི་།
ཨུ་ཨུ་། རྀ་རྀ་།
ལྀ་ལྀ་།
ཨེ་ཨཻ་།
ཨོ་ཨཽ་།
ཨམ་ཨཧ་།
སྐྱེ་འགག་གཉིས་སུ་མེད་པ་ཡི་༎
དགོངས་པ་ཚེག་བར་བརྒྱད་པ་བཤད་༎
ཀ་ཁ་ག་གྷ་ང་༌༎
ཙ་ཚ་ཛ་ཛྙ་ཉ་༎
ཏ་ཐ་ད་དྷ་ན་༎
ཏ་ཐ་ད་དྷ་ན་༎
པ་ཕ་བ་བྷ་མ་༎
ཡ་ར་ལ་ཝ་ཤ་ཤ་ས་ཧ་༎
ཀྴ་། རྒྱུད་ཚིག་ལེའུ་ང་བཞི་པའོ་༎།
། བསྟན་པ་མི་འགྱུར་དགོངས་པ་ནི་༎
ཚེག་བར་བཅུ་གཉིས་པ་རུ་གྲགས་༎
ཡེ་དྷ་རྨ་ཧེ་ཏུ་བྲ་བྷ་བ་༎
ཧེ་དུན་ཏེ་༎
ཤ་ན་ཏ་ཐ་ག་ཏོ་༎
ཧྱབ་དད་ཏེ་ཤནྩ་ཡོ་ནི་རོ་དྷ་ཨེ་བམ་།
བ་དི་མ་ཧ་ཤྲ་མ་ན་ཡེ་སྭ་ཧ་༎
ནད་གདོན་སྡིག་སྒྲིབ་རྣམ་རྟོག་རྣམས་༎
རིག་པར་ཞི་བ་ཤན་ཏིང་ཀུ་རུ་ཡེ་སྭ་ཧ་༎
ཚེ་དབང་བསོད་ནམས་ལོངས་སྤྱོད་དང་༌༎
ཁ་རྗེ་དབང་ཐང་ཐམས་ཅད་ཀུན་༎
རིག་པའི་ངང་དུ་རྒྱས་བར་གྱུར་ཅིག་། པུཤྟིང་ཀུ་རུ་ཡེ་སྭ་ཧ་༎
སངས་རྒྱས་ཆོས་དང་དགེ་འདུན་དང་༌༎
ཁམས་གསུམ་སྲིད་གསུམ་ཐམས་ཅད་དང་༌༎
གཟུགས་ཅན་གཟུགས་མེད་ཐམས་ཅད་ཀུན་༎
རིག་པའི་ངང་དུ་དབང་སྡུས་ཤིག་། པ་ཤང་ཀུ་རུ་ཡེ་སྭ་ཧ་༎
དུག་ལྔ་དུག་གསུམ་གནོད་བྱེད་དང་༌༎
དགྲ་བགེགས་འབྱུང་པོ་ཐམས་ཅད་ཀུན་༎
རིག་པའི་ངང་དུ་མ་ར་ཡ་སོད་༎
རྒྱུད་ཚིག་ལེའུ་ང་ལྔ་པའོ་༌༎།
། བཏགས་གྲོལ་འདི་ཡི་མིང་ཉིད་ནི་༎
རིག་པ་ཀློང་གྲོལ་ཞེས་པའོ་༎
ས་མ་ཡ་།
རྒྱ་རྒྱ་རྒྱ་།
རིག་སྟོང་གཉིས་སུ་མེད་པ་ཡི་༎
ཐིག་ལེ་ཉི་ཤུ་རྩ་ལྔ་པ་༎
བཏགས་གྲོལ་འདི་ཡི་མིང་ཉིད་ནི་༎
སྙིང་ཐིག་སྲོག་གི་ཡང་བཅུད་ཡིན་༎
བཅུ་བདུན་རྒྱུ་དང་ཟླ་ཤེལ་རྒྱུད་༎
ཡང་གསང་བླ་མེད་སྙིང་པོའི་བཅུད་༎
ཡོངས་སུ་དྲིལ་བས་ཐིག་ལེ་ཆེ་༎
གང་ཟག་ལམ་གྱི་རྣལ་འབྱོར་རྣམས་༎
ཤི་ཀའི་དུས་ལ་བབ་ཙམ་ན་༎
སྐྱེལ་མ་ལམ་མཁན་འདི་ཉིད་དོ་༎
འདི་ལས་ཟབ་པའི་བཏགས་གྲོལ་ནི་༎
འཇིག་རྟེན་ཁམས་སུ་ཡོད་རེ་སྐན་༎
དེའི་རྒྱུད་ཚིག་ལེའུ་ང་དྲུག་པའོ་༎།
། ཡང་དག་པ་ནི་འདི་ཉིད་དོ་༎
དབང་པོའི་ཞེན་བ་བཟློག་པའི་ཕྱིར་༎
ཀརྨ་རགྴ་འགྲི་ཧམ་ཧི་༎
ཕུང་པོའི་ཞེན་པ་བཟློག་པའི་ཕྱིར་༎
བྷེ་ག་ར་ན་སོ་གད་གླིང་༌༎
ཡུལ་ཀུན་ཞེན་པ་བཟློག་པའི་ཕྱིར་༎
བུ་ག་རི་ལ་བྷ་དྷུ་ཏི་༎
སེམས་ཀྱི་དངོས་པོ་སྤུར་བའི་ཕྱིར་༎
རམ་པ་ཀ་ལ་ས་མི་ཁྱེ་༎
བྱུང་ཚོར་གནས་སུ་བཅད་པའི་ཕྱིར་༎
མ་ཏང་ཕ་ཕེར་རས་མི་ཏེ་༎
འདུས་ཚོགས་སྣང་བ་ངོས་བཟུང་ཕྱིར་༎
ཁ་ཏ་རེ་ཀ་ས་མིག་རླུང་༌༎
རིག་པ་བཙོན་རར་གཞུག་པའི་ཕྱིར་༎
ཨེ་ཀ་རད་ན་བྷེ་ཚག་ཤ་། འཁྲུལ་པའི་རང་རྒྱུད་ཁུངས་བཅད་ཕྱིར་༎
ཡ་རི་མུ་ཏ་ས་གྷུ་ལི་༎
རིགས་དྲུག་རིམ་གྱིས་བསྒྲལ་བའི་ཕྱིར་༎
ཡ་སིང་༄༅༎
ར་རླུང་པ་ལ་ཡ་༎
འཁོར་བ་དོང་ནས་འདོན་པའི་ཕྱིར་༎
ལམ་པ་ཀོ་ལི་ས་མན་ཏ་༎
ཆོས་ཅན་ཐུར་དུ་གཞུག་པའི་ཕྱིར་༎
གྷ་རིང་ཡམ་པ་རེ་མམ་ཏི་༎
རོལ་པའི་འབྱུང་ཁུངས་སྤུར་པའི་ཕྱིར་༎
བུ་ག་སིང་ཧ་ཕ་གྷ་ལ་༎
ཞེན་པའི་འཕྲེང་ཐག་བཅད་པའི་ཕྱིར་༎
ར་མི་སི་སི་ཁེ་ཏ་པ་༎
ལུག་རྒྱུད་ཨར་ལ་གཏད་པའི་ཕྱིར་༎
བི་ཁུ་མ་ལ་བ་ཏམ་ཀི་། ལྷ་ཡི་ཕྱག་རྒྱ་བལྟ་བའི་ཕྱིར་༎
ས་མ་ཉི་ར་དྷེ་ར་པ་༎
ལྟ་སྒོམ་ལོག་པ་དག་བྱའི་ཕྱིར་༎
བཛྲ་ས་ཏྭ་ཏྲི་ཏྲོ་མེ་༎
ས་ལམ་དུས་གཅིག་བཅད་པའི་ཕྱིར་༎
གྷེ་པ་སུ་གྷར་རྣམ་ཡེ་༎
ཡིད་སྤྱོད་ལྟ་བ་ཁུང་བཅད་ཕྱིར་༎
དྷརྨ་པ་ཏི་ས་གྷུ་ལི་༎
སྐུ་གསུམ་ལམ་དུ་བསླང་བའི་ཕྱིར་༎
རས་རྨི་པ་ལ་ཁ་རྒད་ཚེ་༎
སྣང་བ་དངོས་སུ་བླངས་པའི་ཕྱིར་༎
རུ་བ་ས་མི་མི་ཏ་ལམ་༎
སྒྲ་ཡི་ཞེན་པ་མཐའ་བཅད་ཕྱིར་༎
ང་ཏིག་པ་ཡ་ཀ་ལི་ས་༎
བསམ་གཏན་ཆེན་པོའི་ས་ནོན་ཕྱིར་༎
ག་ཚང་ས་ཡབ་ཨི་ཏོམ་༎
འཕྲིན་ལས་མཐའ་རུ་འབྱུང་བའི་ཕྱིར་༎
ཀརྨ་ཨེ་ཀ་མ་ནུ་ས་༎
སངས་རྒྱས་མངོན་ཞེན་བཟློག་པའི་ཕྱིར་༎
སང་ཀྲི་མ་མ་ཀརྨ་ཏ་༎
རྒྱལ་སྲས་རྣམས་ཀྱི་གནས་བཙའ་ཕྱིར་༎
ང་ལ་ཁེ་པ་ཀི་ལི་ས་༎
རིག་སྟོང་གཉིས་སུ་མེད་པའི་ཕྱིར་༎
དབྱིངས་ནས་རང་བྱུང་ཚིག་ཏུ་གྲགས་༎
ཀུན་བཟང་ཡབ་ཡུམ་གཉིས་མེད་ཀྱི་༎
དགོངས་པ་རང་བྱུང་རང་ཤར་ཉིད་༎
རེ་རེས་གྲོལ་བར་ནུས་པ་ནི་༎
ཆོས་ཉིད་རང་སྒྲ་རང་ཤར་བས་༎
ཐིག་ལེ་ཉི་ཤུ་རྩ་ལྔ་པ་༎
བཏགས་གྲོལ་ཐིག་ལེ་ཆེན་པོར་གྲགས་༎
རྒྱུད་ཀྱི་ཁོང་སྙིང་དམ་པ་སྟེ་༎
རྒྱུད་ཚིག་ལེའུ་ང་དྲུག་པའོ་༌༎  ཐིག་ལེ་ཆེན་པོའི་བྲི་ཐབས་བསྟན་༎
མཐིང་ཤོག་སྔོན་པོ་གྲུ་བཞི་པ་༎
མཐོ་གང་སོར་བཞི་ཡོད་པ་ལ་༎
མཐའ་མར་མུ་ཁྱུད་ལྔ་ལྡན་བསྐོར་༎
དེ་ཡི་ནང་དུ་མུ་ཁྱུད་གཅིག་། རྟེན་འབྲེལ་ཚེག་བར་བཅུ་གཉིས་བྲི་༎
དེ་ཡི་ནང་དུ་ཡང་གཅིག་བསྐོར་༎
དེ་ལ་ཨ་ལི་ཚེག་བར་བརྒྱད་༎
བར་འདིར་མུ་ཁྱུད་སོར་གཉིས་བསྐོར་༎
ཐིག་ལེའི་ཡུལ་ལོ་༎
དེ་ཡི་ནང་དུ་མཐེབ་གང་བསྐོར་༎
ལ་ཀུན་བཟང་ཡུམ་གྱི་སྔགས་༎
ཚེག་བར་ཉེར་བརྒྱད་ཤམ་བུ་བྲི་༎
དེ་ཡི་ནང་དུ་མཐེབ་གང་ལ་༎
ཀུན་བཟང་ཡབ་ཀྱི་དགོངས་པ་སྟེ་༎
རྒྱུད་ཚིག་ཚེག་བར་ཉེར་དྲུག་བྲི་༎
དེ་ཡི་ནང་དུ་མུ་ཁྱུད་ལྔ་ཡིས་བསྐོར་༎
དེ་ཡི་ནང་དུ་ལྔ་ལྡན་རྡོ་རྗེ་བྲི་༎
རྡོ་རྗེའི་ལྟེ་བར་འབྲུ་གསུམ་ཡི་གེ་བྲི་༎
གཡས་གཡོན་ཡིག་འབྲུ་བྲི་བར་བྱ་༎
བར་ཁྱམ་སོར་གཉིས་བསྐོར་བར་བྱ་༎
ཐིག་ལེ་ཉི་ཤུ་རྩ་ལྔ་ནང་༌༎
ཚིག་དང་སྔགས་སུ་བསྡེབ་པ་ནི་༎
ཉི་ཤུ་རྩ་ལྔ་བྲི་བར་བྱ་༎
དེ་ཡང་ཟུང་དུ་བསྡེབ་པའོ་༎
དེ་རྣམས་རིན་ཆེན་སྣ་ལྔས་བྲི་༎
ཁྱད་པར་གསེར་དང་དངུལ་གྱིས་བྲི་༎
དུས་ཚོད་ཚེས་གྲངས་བཟང་པོ་ལ་༎
བསྲུང་བ་རབ་ཏུ་གནས་པར་བྱ་༎
མཆོད་གཏོར་བཤམ་ཞིང་གསོལ་བ་གདབ་༎
བླ་མ་ཡི་དམ་མཁའ་འགྲོ་དང་༌༎
སངས་རྒྱས་བྱང་ཆུབ་སེམས་དཔའ་དང་༌༎
འཕགས་པའི་ཚོགས་རྣམས་སྤྱན་དྲངས་ལ་༎
འཁོར་༄༅༎
ལོ་དེ་ལ་བསྟིམ་པར་བྱ་།
འཁོར་ལོའི་སྔགས་རྣམས་བརྒྱ་རྩ་བཀླག་། མ་གྲུབ་ཉེར་གཅིག་བཀླག་པར་བྱ་༎
དེ་ནས་ལྟེ་བ་ལ་དར་སྣས་དྲིལ་༎
དབང་བསྐུར་རྒྱུད་བཀྲོལ་དབུ་ལ་བཏགས་༎
འདི་ནི་བཏགས་གྲོལ་ཐིག་ལེ་ཆེ་༎
རྒྱུད་ཚིག་ཀུན་གྱི་སྙིང་ཕྱུང་པ་༎
ལེའུ་ང་བདུན་པ་རུ་གྲགས་༎
ས་མ་ཡཧགཏེར་རྒྱ་།
སྦས་རྒྱ་། ཐམས་ཅད་ཆོས་༎
ཐམས་ཅད་ནམ་མཁའ་རྣམ་པར་དག་པ་༎
སརྦ་དྷརྨ་༎
སརྦ་ཨ་ཀ་མ་ནི་།
བཏགས་གྲོལ་ཐིག་ལེ་ཀློང་རྫོགས་ཞེས་བྱ་བ་༎
བརྡལ་བ་རང་བྱུང་ཆེན་པོ་ལ་ཕྱག་འཚལ་ལོ་༎
ཀཧཧཁཧཙཧཚཧཛཧྭཧཏཧཐཧཏཧཏཧཏཧྲཧཐཧདཧནཧནཧཔཧཕཧབཧམཧྱཧྲཧླཧཤཧསཧཧཧཀྴཧཀྴ་།
གྷ་ཛྷ་དྷ་བྷཧའིཻཽཧཧཧསྦུཧཞུསྱ
རྟཧ་ཨ་ཀྴི་ཁམཧགཧགྷཧདྷཧཙྐཧཚཛུཧཛྙ¿¿ཿཛྙཧཏཧཐསཧཏྟཧཧནཧཏིཧཐདཧཏཛྷན་རྣ་པ་ས་ཕཀབྲ་བྷ་མྨ་ཐ་ཡཐ་།
རླ་ལྨ་ཤབྷ་སཧ་ཧྨ་ཀྴ་།
བཏགས་གྲོལ་ཐིག་ལེ་གློང་རྫོགས་འདི་༎
ཡིག་འབྲུ་དགུ་བཅུ་གོ་དགུ་ཡོད་༎
ཚན་པ་རྣམ་པ་གསུམ་དུ་ཡོད་༎
ཐིག་ལེ་འཕྲེང་གཅིག་མ་རུ་བྲིས་༎
ལུས་སམ་མགུལ་དུ་ཐོགས་པར་བྱ་༎
རྒྱུད་ཚིག་ལེའུ་ང་བརྒྱད་པའོ་༎།
ས་མ་ཡཧ་འཛིན་མེད་རང་གྲོལ་སྙིང་པོའི་སྒྲ་༎
རང་རིག་མངོན་པར་གཏན་ལ་ཕེབས་༎
ཐུགས་རྗེ་མཐོང་གྲོལ་ཞེས་སུ་གྲགས་༎
དེ་ཡི་ཡང་སྙིང་འདི་དག་གོ་། ཨཧཧཧའཧཤཧམཧོམཧཧཧུམཧཧམཧའཧསཧཤཧནཧདྷརྨཧསརྦ་།
ཀམཧབྷིནཧསརྦཧགྷཏཧདྷསིརཧསརྦཧསྤཤོཧདྷ་ནི་སཧསམའུ་བྷཧདྷ་དུཧཤཧཧསརྦཧ་བན་ཏི་པརཧསརྦཧཏ་དུ་ནཧྱེཧསརྦཧཧོམཧཀདུཧབླཧོམཧསརཧཤོ
ཏ་ནི་། ཐུགས་རྗེ་མཐོང་གྲོལ་ཞེས་བྱ་བ
༎ ཐུགས་ཀྱི་ཡི་གེ་ཞེ་དྲུག་ཡོད་༎
འཕྲེང་གཅིག་མ་ནི་གསེར་གྱིས་བྲིས་༎
མགོ་འཇུག་མ་ལོག་ལུས་ལ་བཏགས་༎
རབ་གནས་སྣ་ཚོགས་གོས་ཀྱིས་དྲིལ་༎
འདི་ཡང་ཟབ་པའི་མན་ངག་གོ་། རྒྱུད་ཚིག་ལེའུ་ང་དགུ་པའོ་༎།
། ཡང་ཅིག་རྡོ་རྗེ་འཆང་ཆེན་གྱིས་༎
རྡོ་རྗེའི་ཚིག་དྲུག་བཏགས་གྲོལ་བསྟན་༎
འདི་བཏགས་འཁོར་བ་རྐང་དྲུག་འཇོམས་༎
རིགས་དྲུག་ཡུལ་སྟོངས་འཁོར་རྒྱུན་ཆད་༎
དེ་ཡི་གསང་འཁོར་མ་བུ་གསུམ་༎
ཁ་སྦྱོར་མགོ་མཇུག་མ་ལོག་པར་༎
དམ་ཚིག་ལྡན་པས་ལུས་ལ་བཅངས་༎
ས་མ་ཡ་།
སརྦ་ཨ་བ་མ་ལ་གསེར་གྱིས་བྲིས་ལ་འདི་གཉིས་ཁ་སྦྱར་རོ་༎
དབྱིངས་མི་འགྱུར་དབུ་རྒྱན་ངའི་བརྡ་ཡིག་གོ་། དྷ་ཐིམ་༎
བྷེ་ཏྲ་ཨ་ལོ་ཀ་། ཨ་ནམ་པ་ལམ་ཀེ་། སརྦ་མ་ནི་ཤ་།
ཨ་ཨ་ཨཨ་མྨ་༌།
ཨ་ཀ་སར་ན་ཧྱ་རྒྱ་རམ་།
སྒྲོན་མ་དབྱིངས་ཀྱི་བཏགས་གྲོལ་འདི་བར་དུ་ཆུག་ཅིག་། ས་མ་ཡ་།
རྡོ་རྗེ་འཆང་གི་རྒྱུད་ཚིག་ནི་༎
ཀློང་གསལ་འབར་བ་གསུམ་གྱི་སྲོག་། རྡོ་རྗེ་ཚིག་དྲུག་བཏགས་གྲོལ་ཏེ་༎
རྒྱུད་ཚིག་ལེའུ་དྲུག་ཅུ་པའོ་༎།
། ཨེ་མ་སྟོན་པ་ཐུགས་ཀྱི་གཏེར་༎
ལས་ཟད་སྐལ་ལྡན་སྙིང་གི་བུ་༎
དུས་གསུམ་སངས་རྒྱས་ཐམས་ཅད་ལ་༎
ཐུན་མོང་མན་ངག་བསམ་འདས་ཀྱང་༌༎
མཆོག་གི་༄༅༎
མན་ངག་ཁྱད་པར་ཅན་༎
གང་ཟག་ཤི་ཁའི་བར་དོ་རུ་༎
བཏགས་པས་གྲོལ་བས་བཏགས་གྲོལ་རྒྱུད་༎
རང་བྱུང་རང་ཤར་རང་གྲོལ་ཉིད་༎
རྒྱུད་ཀྱི་རྣམ་གྲངས་འདི་ལྟར་རོ་༎
བཏགས་གྲོལ་འཁོར་བ་རྒྱུན་གཅོད་དང་༌༎
འཁོར་བ་དོང་སྤྲུག་རྡོ་རྗེའི་སྒྲོ་༎
རྣམ་པ་གཉིས་ནི་མ་བུའི་ཚུལ་༎
ཐིག་ལེ་ཆེན་པོ་རྒྱུད་ལྔ་དང་༌༎
ཐིག་ལེ་ཀློང་རྫོགས་མ་བུ་གསུམ་༎
ཐུགས་རྗེ་མཐོང་གྲོལ་ཞེས་དྲུག་པ་༎
རྡོ་རྗེ་ཚིག་དྲུག་འཁོར་ལོ་གསུམ་༎
སྤྱི་རུ་དྲི་ལན་དྲུག་ཏུ་འདོད་༎
འདི་ལས་ཟབ་པ་ཡོང་རེ་སྐན་༎
འདི་ཡི་བྲི་ཐབས་བསྟན་པ་ནི་༎
མཐིང་ཤོག་དག་ལ་གསེར་གྱིས་བྲིས་༎
དུས་ཚོད་ཚེས་གྲངས་བཟང་ལ་གཏད་༎
རང་གནས་མཆོད་བསྟོད་རྒྱུད་ཀྱང་བཀླག་། རང་ཉིད་རྒྱལ་བཞི་ཁྲོར་བསྒོམ་༎
རྒྱུད་རྣམས་ལ་ཡང་བསྟིམ་པར་བྱ་༎
དེ་ནས་ལས་ལྡན་བུ་ཉིད་ཀྱི་༎
སྐུ་གསུང་ཐུགས་ལ་དབང་ཡང་བསྐུར་༎
ཡེ་ཤེས་གསུམ་གྱིས་རྒྱས་བཏབ་བོ་༎
གཞན་གྱི་དོན་ཆེན་བྱ་འདོད་ན་༎
ཕྱོགས་དང་མཐུན་པའི་ཕྱག་མཚན་གཅེས་༎
མཚན་མ་བྱུང་བའི་དུས་སུ་བགྲངས་༎
དེས་ཀྱང་རང་གཞན་ཐམས་ཅད་གྲོལ་༎
འཆི་ཁ་བར་དོ་མེད་པར་འགྱུར་༎
ཞལ་གདམས་རྒྱུད་ཚིག་ལེའུ་སྟེ་རེ་གཅིག་པའོ་༎།
། ད་རུང་ཡང་དག་བཤད་པར་བྱ་༎
བཏགས་པས་གྲོལ་བས་བཏགས་གྲོལ་འདི་༎
སྐལ་ལྡན་སུ་ཡིས་བཅངས་པའི་མི་༎
སངས་རྒྱས་རྣམས་ཀྱི་གདུང་འཛིན་ཡིན་༎
འདི་ཉིད་འདས་ཚེ་གདུང་བསྲེགས་ན་༎
དབེན་པའི་གནས་སུ་སྤུར་ཁང་བརྩིགས་༎
སྟེང་དུ་སྤུར་བཞག་སླས་ཟེད་ལ་༎
ཙན་དན་རྒྱ་ཤུག་འབྲུ་མར་སྦྱར་༎
བུ་སློབ་དམ་ཚིག་ལྡན་པས་བསྲེགས་༎
གསོལ་འདེབས་མཆོད་བསྟོད་རོལ་མོ་འབུལ་༎
དེ་ལ་རྟགས་ནི་འདི་ལྟར་འབྱུང་༌༎
འཇའ་འོད་ཟེར་དང་མེ་འོད་དུད་པའི་རྟགས་༎
སྤུར་ཁང་མཐོངས་སུ་འཇའ་འཁྱིལ་དང་༌༎
དུད་པ་སྔོ་བསང་གྱེན་ལ་བསླངས་༎
གཡས་སུ་འཁྱིལ་ཅིང་མེ་འོད་དཀར་༎
གཡོ་འགུལ་མེད་ཅིང་མེ་ལྕེ་རིང་༌༎
དྲང་པོར་མདའ་ལྟར་གྱེན་ལ་འབར་༎
དེ་ནི་མེ་འོད་དུད་པའི་རྟགས་༎
ནམ་མཁའ་དྭངས་ཤིང་རླུང་དམར་མེད་༎
ཡང་ན་འཇའ་འོད་སྣ་ལྔ་འཁྲིག་། དེ་ལ
གདུང་རིགས་ལྔ་འམ་གཅིག་། གང་རུང་ཅིག་ནི
འབྱུང་བར་འགྱུར་༎ རྣལ་འབྱོར་ཕྱིར་མི་ལྡོག་པའི་རྟགས་༎
རྡོ་རྗེ་རིན་ཆེན་པདྨའི་གདུང་༌༎
ལས་དང་དེ་བཞིན་གཤེགས་པའི་གདུང་༌༎
ཤ་ཁྲག་ལུས་དང་ཡན་ལག་བཞི་༎
འབྱུང་འདུས་ལྔ་ལ་འདི་ལྟར་འབྱུང་༌༎
ཆུ་རི་རམ་ནི་ཁྲག་ལས་འབྱུང་༌༎
བ་རི་རམ་ནི་སྒལ་ལས་འབྱུང་༌༎
ཉ་རི་རམ་ནི་ཡན་ལག་རྐང་༌༎
པཉྩ་རམ་ནི་སྙིང་ལས་འབྱུང་༌༎
བྱུང་བས་འབྲས་བུ་གང་ཐོབ་ན་༎
ཤ་རི་ཆུ་ཡི་བ་རི་ཡིས་༎
སྐྱེ་མེད་ཡོན་ཏན་ལོངས་སྐུ་ཐོབ་༎
ཉ་རི་པཉྩ་རམ་གྱིས་སུ་༎
སྤྲུལ་པའི་སྐུ་ལྔ་ངེས་པར་ཐོབ་༎
ཡང་ན་ཤ་རི་རམ་གྱིས་སྐྱེ་མེད་ཐོབ་༎
ཆུ་རི་རམ་གྱིས་ཡོན་ཏན་འཕེལ་༎
བ་རི་རམ་གྱི་ལོངས་སྐུ་ཐོབ་༎
ཉ་རི་རམ་གྱིས་སྤྲུལ་སྐུ་ཐོབ་༎
པཉྩ་རམ་གྱིས་སྐུ་༄༅༎
ལྔ་ཐོབ་༎
སངས་རྒྱས་སྐུ་ལྔ་སངས་རྒྱས་ཡེ་ཤེས་ལྔ་༎
རྒྱུད་འདི་བཅངས་ཤིང་ཀློག་པ་འམ་༎
སྙིང་པོ་བཏགས་གྲོལ་བཏགས་པས་ཐོབ་༎
གདུངས་ཚད་མང་ཉུངས་ངེས་པ་མེད་༎
གང་ཟག་ཉམས་ལེན་ཞེན་པ་འམ་༎
མངོན་སུམ་དོན་ལ་ལྟ་ནན་ཆུང་༌༎
ལེ་ལོ་སྙོམས་ལས་ཅན་རྣམས་ལ་༎
བཏགས་གྲོལ་འདི་ཉིད་བཏགས་པར་བྱ་༎
ཆོས་ཉིད་མངོན་སུམ་ངོ་ཡང་སྤྲད་༎
ཤི་དུས་དབུགས་ལ་སླེབ་ཀྱང་ཆོག་། བསྲེག་དུས
སྤུར་དང་མཉམ་པོར་བསྲེག་། ཡང་ན་སྙིང་ཁར
བསྲེག་པར་བྱ་༎ རྒྱུད་ཆེན་དྲི་མེད་ཟླ་ཤེལ་ལས་༎
གང་ཟག་ཤི་ཁའི་བར་དོ་ལས་༎
གྲོལ་བར་བྱ་བའི་མན་ངག་བསྟན་༎
གཞན་ཡང་གྲོལ་བར་བྱ་བའི་ཐབས་༎
གདམས་པ་སྣ་ཚོགས་ཉིད་དུ་སྟོན་༎
ཤི་ཁ་མ་ཡི་བར་དོ་སྟེ་༎
རྒྱུད་ཚིག་ལེའུ་རེ་གཉིས་པའོ་༎  ཡང་ཅིག་སྟོན་པ་རྡོ་རྗེ་ལ་༎
ཕྱག་ན་རྡོ་རྗེས་ཡང་ཞུས་པ་༎
ཀྱེ་མ་སྟོན་པ་རྡོ་རྗེ་འཆང་༌༎
ཤི་ཁའི་བར་དོ་གསུངས་ན་ཡང་༌༎
ཆོས་ཉིད་བར་དོ་གསུང་དུ་གསོལ་༎
ཞུས་པའི་ལན་དུ་བཀའ་སྩལ་པ་༎
ཀྱེ་ཧོ་རྡོ་རྗེ་འཛིན་པ་ཉོན་༎
ངས་བསྟན་ལེགས་པར་ཡིད་ལ་ཟུང་༌༎
ཆོས་ཉིད་བར་དོ་ཞེས་བྱ་བ་༎
ད་ལྟའི་སྣང་བ་འདི་ནུབ་སྟེ་༎
ཕུང་པོ་མེད་ཅིང་ཟག་བཅས་བྲལ་༎
སྣང་བ་ཐམས་ཅད་བདེན་པའི་ཞིང་༌༎
རང་སྣང་དག་པའི་སྐུར་སྣང་སྟེ་༎
འདི་ལ་ཐེ་ཚོམ་སུས་ཟ་བ་༎
རྒྱལ་བ་རྣམས་ཀྱི་སྐུ་ལ་སྒྲིབ་༎
འདི་ལ་དངངས་སྐྲག་མ་སྐྱེ་ཞིག་། ཇི་ལྟར་མཐོང་བའི་ཡུལ་སྣང་ཀུན་༎
ས་རྡོའི་སྣང་བ་རང་ནུབ་སྟེ་༎
སྣང་བ་ཐམས་ཅད་འོད་སྣང་ལྔ་༎
དེ་ཡི་ནང་དུ་ཆོས་ཉིད་སྒྲ་༎
འབྲུག་སྟོང་ལྡིར་བ་ཙམ་དུ་འཆར་༎
འོད་ཟེརཉི་མ་འབུམ་སྟོང་འགྱེད་༎
རྒྱལ་བ་ཞི་ཁྲོའི་ལྷ་ཚོགས་རྣམས་༎
ཆེ་བ་ནམ་མཁའི་མཐའ་དང་མཉམ་༎
ཆུང་བ་ཡུངས་མའི་འབྲས་བུ་ཙམ་༎
འབྲིང་བ་རྣམས་ནི་རི་རབ་ཙམ་༎
དེ་ལ་འཇིགས་པར་མ་བྱེད་ཅིག་། རང་སྣང
ཡིན་པར་ཐག་ཆོད་ཅིག་། མི་འགྱུར་གསེར་གྱི
ཐུར་མ་ལྟར་༎ རང་རིག་ཡིན་པར་ཐག་ཆོད
ཅིག་། དཔག་ཆེན་མདའ་ལྟར་ཚུལ་མ་ལོག་།
ཤར་བ་མ་ཡིན་རང་ཉམས་སུ་༎
མ་བུ་གཉིས་པོ་མ་འཇོལ་ཅིག་། འདི་ནི་དྲན་པས་ཆོག་པ་སྟེ་༎
འདི་ལ་གང་ཟག་དབང་པོ་དབྱེ་༎
རབ་ནི་སྐད་ཅིག་གསུམ་ལས་གྲོལ་༎
འབྲིང་ནི་ཞག་པོ་ལྔ་ལ་གྲོལ་༎
འདི་ནི་རང་གི་རྣམ་ཤེས་ཉིད་༎
འོད་གསལ་ཐ་མེད་པ་ལ་ཐིམ་༎
རིག་པ་འོད་ཀྱི་ཡུལ་ཅན་ནོ་༎
ཐ་མ་རྣམས་ནི་སྤྲུལ་སྐུའི་ཞིང་༌༎
བར་དོ་མེད་པར་སངས་རྒྱས་སོ་༎
འདི་ནི་ཆོས་ཉིད་བར་དོ་སྟེ་༎
རྒྱུད་ཚིག་ལེའུ་རེ་གསུམ་པའོ་༎།
། ཡང་ཅིག་སྟོན་པ་ཉིད་ཀྱིས་གསུངས་༎
དེ་ལྟར་གནད་རྣམས་མ་ཤེས་ཏེ་༎
འོད་ལ་འཇིགས་ཤིང་ཟེར་ལ་དངངས་༎
སྐུ་ལ་རྟོག་པ་ཟོས་གྱུར་ན་༎
དབང་པོ་མར་ལ་ཁ་འཁྱལ་ན་༎
སྲིད་པའི་བར་དོ་ཉིད་དུ་ཆུད་༎
ཡད་ཡུད་ཕྱད་ཕྱོད་ཉིད་དུ་སྟེ་༎
རིགས་དྲུག་གར་སྐྱེས་ལས་ལ་སྤྱོད་༎
ཆོས་ཉིད་མ་མཐོང་མ་རིག་ཅིང་༌༎
རང་༄༅༎
སྣང་དགྲ་རུ་ལངས་པ་རྣམས་༎
འཁོར་བ་མངལ་གྱི་སྒོར་ཚུད་ནས་༎
ཕ་དང་མ་ཡི་རྒྱུ་རྐྱེན་ལས་༎
མེར་མེར་པོ་དང་ནུར་ནུར་པོ་༎
གོར་གོར་པོ་དང་ཉ་ལྟ་བུ་༎
རུ་སྦལ་བཞིན་དང་སྦལ་པ་བཞིན་༎
དེ་བཞིན་ཞག་ནི་བདུན་ཕྲག་བརྒྱད་༎
ལྟེ་བ་དག་ནས་ལུས་རྣམས་བསྐྱེད་༎
ཟླ་བ་དགུ་དང་ངོ་བཅུ་ནས་༎
ལུས་རྫོགས་མ་ཡི་མངལ་ནས་དོན་༎
དེ་ལྟར་གཟུགས་ནི་ཐ་དད་དུ་༎
འཁོར་བ་ཉིད་ནས་འཁོར་བའོ་༎
དེ་ཡང་འཁོར་ལུགས་འདི་ལྟ་སྟེ་༎
དགའ་ལྡན་རྩོད་ལྡན་མྱོང་ལྡན་གསུམ་༎
སྡུག་བསྔལ་བཀྲེས་ལྡན་སྡུག་བསྔལ་ཆེ་༎
རྣམ་པ་དྲུག་ཏུ་རེས་འཇོག་འཁོར་༎
མ་རིག་འཁྲུལ་པས་དབང་དུའོ་༎
རྒྱུད་ཆེན་དྲི་མེད་ཟླ་ཤེལ་ལས་༎
བར་དོ་རྣམ་པ་བཞི་རུ་བསྟན་༎
ཁྱད་པར་སྲིད་པའི་བར་དོ་བཤད་༎
འདི་ལ་འཁྲུལ་གྲོལ་རྣམ་པ་གཉིས་༎
འཁྲུལ་གྲོལ་ཟུར་ཙམ་བཤད་པ་སྟེ་༎
རྒྱུད་ཚིག་ལེའུ་རེ་བཞི་པའོ་༎
ས་མ་ཡ་།
གཏེར་རྒྱ་།
སྦས་རྒྱ་།
ཟབ་རྒྱ་།
དྲུག་པ་རྡོ་རྗེ་འཆང་ཆེན་ལ་༎
ཕྱག་ན་རྡོ་རྗེས་ཡང་ཞུས་པ་༎
ཀྱེ་ཀྱེ་སྟོན་པ་རྡོ་རྗེ་འཆང་༌༎
བར་དོའི་རིམ་པ་གསུངས་ན་ཡང་༌༎
གྲོལ་ཚུལ་རིམ་པ་གསུང་དུ་གསོལ་༎
ཞུས་པའི་ལན་དུ་བཀའ་སྩལ་པ་༎
ཉོན་ཅིག་རྡོ་རྗེ་འཛིན་པ་ཉོན་༎
ཆོས་ཉིད་བར་དོ་ཤར་ཀྱང་རུང་༌༎
སྔོན་གྱི་ཉམས་ལེན་འབྱོངས་ཀྱང་རུང་༌༎
མངོན་སུམ་རང་སྣང་ཆོད་ཀྱང་རུང་༌༎
རང་ངོ་ཤེས་པའི་གང་ཟག་རྣམས་༎
ཡར་ལ་འགྲོ་ལུགས་འདི་ལྟར་རོ་༎
ཕྱི་ནང་མེད་པར་ཟང་ཐལ་གྲོལ་༎
སྤྱི་སྣོད་འབྱུང་བ་ལྔ་པོ་ཡང་༌༎
རང་ཤར་རང་གྲོལ་ཉིད་དུ་གྲོལ་༎
ནམ་མཁའ་ཉིད་ནི་ཁྱབ་སྟོང་པས་༎
ནམ་མཁའ་ནི་དངོས་པོ་གྲོལ་༎
རླུང་ནི་གཟུང་ཡུལ་མེད་སྣང་བས་༎
དངོས་པོ་སྡུད་པས་ལས་སུ་གྲོལ་༎
མེ་ནི་སྨིན་བྱེད་ཟས་ཟ་བས་༎
བསྐྱེད་ཅིང་དྭངས་སྙིགས་འབྱེད་པར་གྲོལ་༎
ས་ནི་སྐྱོབ་བྱེད་འགེགས་པས་ན་༎
དངོས་མེད་མཐའ་ཡས་སྟོང་པར་གྲོལ་༎
ཆུ་ནི་སྡུད་བྱེད་རླན་པས་ན་༎
སྲེད་བྱེད་སྨིན་པས་ལས་སུ་གྲོལ་༎
འབྱུང་བ་ཉི་ཤུ་རྩ་ལྔ་ཡང་༌༎
ཡེ་ཤེས་རྣམ་པ་རྩ་བ་ལྔར་གྲོལ་༎
གཟུགས་སུ་སྣང་བ་ཐམས་ཅད་ཀུན་༎
རང་བཞིན་མེད་པའི་ངང་དུ་གྲོལ་༎
གཟུགས་མེད་རྣམས་ནི་དངོས་པོར་གྲོལ་༎
ཆོས་ནི་ཆོས་ཀྱིས་གྲོལ་བའོ་༎
མེད་པ་ལ་ནི་མེད་པས་གྲོལ་༎
གཅིག་ནི་གཅིག་གིས་གྲོལ་བ་ལ་༎
གཉིས་སུ་སྣང་བ་གཉིས་ཀྱིས་གྲོལ་༎
ཆོས་ཉིད་སྣང་བ་རང་ལུགས་ལ་༎
བེམ་པོ་རྣམས་ཀྱང་རང་གྲོལ་ཉིད་༎
རྒྱུད་ཆེན་དྲི་མེད་ཟླ་ཤེལ་ལས་༎
ཕྱི་སྣོད་གྲོལ་ཚུལ་བསྟན་པ་སྟེ་༎
རྒྱུད་ཚིག་ལེའུ་རེ་ལྔ་པའོ་༎།
། ཡང་ཅིག་སྟོན་པ་དྲུག་པ་ངས་༎
ནང་བཅུད་སེམས་ཅན་གྲོལ་ལུགས་བསྟན་༎
ཀྱེ་མ་ཡང་ཅིག་གསང་བདག་ཉོན་༎
འབད་པས་གྲོལ་བ་མ་ཡིན་ཏེ་༎
ཡེ་ཉིད་ནས་ནི་གྲོལ་བར་གནས་༎
ཐབས་དང་ཤེས་རབ་སྦྱོར་བ་ལ་༎
ཕ་དང་མ་ཡི་རྒྱུད་ཉིད་དག་། འཕེན་བྱེད་རླུང་གིས་བསྐྱོད་པ་ནི་༎
བྱང་ཆུབ་རང་གི་བདེན་པའོ་༎
འབྱུང་༄༅༎
ལྔའི་རྒྱུ་ལས་ས་བོན་ནི་༎
སྟོང་ཉིད་ཡུལ་ལས་སྣང་བ་ཤར་༎
བཟའ་མི་གཉིས་ཀྱི་སྙོམས་འཇུག་ནི་༎
ཐབས་ལས་བྱུང་བའི་ཤེས་རབ་ཉིད་༎
མངལ་གྱི་ནང་དུ་ཚུད་པ་ནི་༎
རང་རིག་ཞི་གནས་ལྷག་མཐོང་ཤར་༎
བདུན་ཚན་རྣམས་ནི་རྟགས་ཚད་དོ་༎
ཟླ་དགུ་ངོ་བཅུ་ས་དང་ལམ་༎
བཞུགས་གནས་དོན་ཏེ་སྤྲུལ་པའི་སྐུ་༎
ཐམས་ཅད་ཆོས་ཉིད་སྟོང་པར་གྲོལ་༎
དེ་ལྟར་ནང་བཅུད་སེམས་ཅན་རྣམས་༎
འབད་པ་མེད་པར་རང་གྲོལ་ལོ་༎
སྤྱོད་པར་མ་གྱུར་སྣང་བ་གྲོལ་༎
སྒོམ་པ་མ་བཙལ་ཆོས་ཅན་གྲོལ་༎
ལྟ་བ་མ་རྟོགས་ཆོས་ཉིད་གྲོལ་༎
འབྲས་བུ་མ་བཅིངས་རང་ལུས་གྲོལ་༎
སྣང་བ་ཐམས་ཅད་རྒྱས་ཐེབས་སོ་༎
རྒྱུད་ཆེན་དྲི་མེད་ཟླ་ཤེལ་ལས་༎
ནང་བཅུད་སེམས་ཅན་གྲོལ་ལུགས་ཏེ་༎
རྒྱུད་ཚིག་ལེའུ་རེ་དྲུག་པའོ་༎  ༎ རང་ངོ་ཤེས་པའི་མི་རྣམས་ནི་༎
ངོ་བོ་སྐུ་རུ་རྒྱས་ཏེ་གྲོལ་༎
རང་བཞིན་འོད་དུ་རྒྱས་ཏེ་གྲོལ་༎
ཐུགས་རྗེ་ཟེར་དུ་རྒྱས་ཏེ་གྲོལ་༎
སྐུ་གསུམ་འཛིན་པ་རང་སངས་ནས་༎
ཐོག་མ་ཉིད་ནས་ཀ་དག་ལ་༎
རང་ས་ཟིན་ནས་ཆོས་ཟད་དོ་༎
ཆོས་མེད་ཆོས་ནི་མིང་མིན་ནོ་༎
ཐོག་མ་ཉིད་ནས་ཀ་དག་ལ་༎
འཁྲུལ་མེད་ཙམ་དུ་བརྗོད་པ་མེད་༎
དེ་བཞིན་མ་འཁྲུལ་བ་ཡང་ཅི་༎
དེ་ལྟར་འཁྲུལ་པ་གདོད་ནས་དག་༎
གཞི་སྣང་ཆེན་པོ་དེ་ཉིད་ལས་༎
མ་རིག་ཅེས་ནི་མིང་མེད་པས་༎
འཁྲུལ་པར་གྲུབ་པ་ཡོད་མ་ཡིན་༎
ཆོས་ཞེས་མིང་དུ་མ་གྲགས་པས་༎
བླ་དགས་འཁྲུལ་པ་ག་ལ་ཡོད་༎
ཐམས་ཅད་རང་གྲོལ་ཆེན་པོ་འོ་༎
གནད་ཀྱིས་གྲོལ་བས་འབད་རྩོལ་ཟད་༎
ཡེ་ནས་གྲོལ་བས་སྐྱེད་མི་དགོས་༎
རང་གྲོལ་ཡིན་པས་གཉེན་པོ་མེད་༎
གཅེར་གྲོལ་ཡིན་པས་མཐོང་སར་ཡལ་༎
ཡོངས་སུ་གྲོལ་བས་རང་བཞིན་བཞག་༎
དུས་ཀྱི་གྲོལ་བས་བསྒོམ་མི་དགོས་༎
རང་བཞིན་གྲོལ་བས་མ་བཅིངས་སོ་༎
གྲོལ་ལོ་ཞེས་པ་ཐ་སྙད་དོ་༎
རྟོགས་དང་མ་རྟོགས་སུ་ཡི་ཆོས་༎
དེ་ལ་གྲོལ་ཞེས་སུ་ལ་དམིགས་༎
ཁམས་སུ་འཇུག་པ་ག་ལ་སྲིད་༎
སྲིད་མཐའ་བྲལ་བའི་ཆོས་ཉིད་དོ་༎
ཡེ་གྲོལ་ཡིན་པས་ཁྱད་པར་འཕགས་༎
རང་གྲོལ་ཡིན་པས་ཡུལ་རྐྱེན་ཟད་༎
གཅེར་གྲོལ་ཡིན་པས་རང་སར་དག་༎
མཐའ་གྲོལ་ཡིན་པས་མུ་བཞི་འགག་། གཅིག་གྲོལ་ཡིན་པས་དུ་མ་སྟོང་༌༎
ཐམས་ཅད་གྲོལ་བས་གཅིག་ཏུ་འདུས་༎
རྐྱེན་རྣམས་རྐྱེན་གྱིས་གྲོལ་བས་ན་༎
དམིགས་པའི་ཆོས་ལ་ང་མི་གནས་༎
ཡུལ་རྣམས་ཡུལ་གྱིས་གྲོལ་བས་ན་༎
ཐ་སྙད་ཚིག་ལ་ང་མི་རྟོག་༎
སེམས་ཉིད་སེམས་ཀྱིས་གྲོལ་བས་ན་༎
མཚོན་བྱེད་བློ་ལ་ང་མི་གནས་༎
དྲི་མས་དྲི་མ་བཀྲུ་བ་བཞིན་༎
དེ་བཞིན་དག་པས་དག་པ་གྲོལ་༎
དུག་གིས་དུག་རྣམས་འཇོམ་པ་འམ་༎
ལྕགས་ཀྱིས་ལྕགས་རྣམས་གཤག་པ་འམ་༎
རྡོ་ཡིས་རྡོ་རྣམས་གཅོག་པ་འམ་༎
ཤིང་གིས་ཤིང་རྣམས་བསྲེག་པ་འམ་༎
རང་རང་དགྲ་རྣམས་རང་གིས་བྱེད་༎
རིགས་མི་མཐུན་པས་གྲོལ་མི་༄༅༎
འགྱུར་༎
དེ་ཕྱིར་གཞི་གནས་རིག་པ་ལ་༎
གཞི་འམ་འབྲས་བུ་ཐམས་ཅད་རྫོགས་༎
རང་རིག་ཉིད་ཀྱི་རང་རིག་གྲོལ་༎
ཡུལ་སྣང་ཉིད་ཀྱི་ཡུལ་སྣང་གྲོལ་༎
སྒྲིབ་པ་ཀུན་ལས་ངེས་པར་གྲོལ་༎
མཁའ་ལྟར་མཉམ་པ་ཉིད་ལ་གནས་༎
ཉོན་མོངས་དྲི་མ་ཀུན་ལས་འདས་༎
དུས་གསུམ་དུས་མེད་རྟོགས་པ་པོ་༎
སངས་རྒྱས་ཐོག་མ་ཐ་མ་མེད་༎
དང་པོའི་སངས་རྒྱས་རྒྱུ་མེད་པ་༎
ཡེ་ཤེས་མིག་གཅིག་དྲི་མ་མེད་༎
ཡེ་ཤེས་ལུས་ཅན་དེ་བཞིན་གཤེགས་༎
ཕུང་པོ་ལྔ་དོན་དུས་གསུམ་དུ་༎
སྐད་ཅིག་གཅིག་གིས་བྱེ་བྲག་ཕྱེད་༎
སྐད་ཅིག་གཅིག་གིས་རྫོགས་སངས་རྒྱས་༎
སངས་རྒྱས་ཀུན་གྱི་རང་བཞིན་འཆང་༌༎
ལུས་མེད་ལུས་ཏེ་ལུས་ཀྱི་མཆོག་། ལུས་ཀྱི་མཐའ་ནི་རྟོགས་པའོ་༎
ཐམས་ཅད་རིག་པའི་ངང་དུ་རྫོགས་༎
མངོན་སུམ་ཐབས་ལ་གང་གོམས་པ་༎
འདི་ནི་སྐྱེས་བུ་མདའ་འཕངས་བཞིན་༎
ཚུར་ལ་ལོག་པར་ག་ལ་འགྱུར་༎
ཡང་དག་རྫོགས་པའི་སངས་རྒྱས་ནི་༎
ལྷག་མ་མེད་པར་སངས་རྒྱས་སོ་༎
མངོན་པར་རྫོགས་པའི་སངས་རྒྱས་ནི་༎
རྟགས་དང་མཚན་མར་སངས་རྒྱས་སོ་༎
དོན་ལ་ཐམས་ཅད་རིག་པ་རྫོགས་༎
རྒྱུད་ཆེན་དྲི་མེད་ཟླ་ཤེལ་ལས་༎
ཡར་ལ་གྲོལ་ལུགས་བསྟན་པ་སྟེ་༎
རྒྱུད་ཚིག་ལེའུ་རེ་བདུན་པའོ་༎།
། སྣ་ཚོགས་རིག་པའི་རྩལ་ཡིན་ཕྱིར་༎
རིག་པ་སྟོང་པ་ཉིད་དུ་གྲོལ་༎
རིག་སྟོང་ངོ་བོ་ཆོས་ཀྱི་སྐུ་༎
དེ་ལ་སྣང་བ་མ་འགགས་གསལ་༎
གསལ་སྟོང་རྗེན་པ་སངས་རྒྱས་ཡིན་༎
བྱ་བ་མེད་པས་འཁྲུལ་པ་སངས་༎
རྟོག་པ་མེད་པས་ཉོན་མོངས་སངས་༎
འཛིན་པ་མེད་པས་རང་བྱུང་སངས་༎
ཞེན་པ་མེད་པས་རྣམ་རྟོག་སངས་༎
ཆགས་པ་མེད་པས་མ་རིག་སངས་༎
སྐུ་གསུམ་ངོ་བོ་གཅིག་རྫོགས་ངང་༌༎
རྟོག་པ་མེད་པའི་རིག་པ་ལ་༎
འོད་ལྔ་གསལ་བ་ཡེ་ཤེས་རྒྱས་༎
རིག་པ་བྱ་བྱེད་བྲལ་བ་ལས་༎
དམིགས་གཏད་མེད་པའི་སྐུ་གསུམ་རྒྱས་༎
རིག་པ་འོད་མེད་སྣང་བ་ལས་༎
འཛིན་པའི་ཡུལ་མེད་འོད་ལྔ་རྒྱས་༎
རིག་པ་ཡེ་ཤེས་ཆེན་པོ་ལ་༎
དོན་ལྡན་རང་སྣང་འབྲས་བུ་རྒྱས་༎
དེ་ཕྱིར་རིག་པ་སངས་རྒྱས་ཡིན་༎
སངས་རྒྱས་གཞན་དུ་བཙལ་དུ་མེད་༎
སྐུ་གསུམ་སྐུ་ལྔ་ལ་སོགས་པ་༎
བསྐལ་པ་ཞིང་གི་རྡུལ་སྙེད་རྣམས་༎
རིག་པ་ཡེ་ཤེས་ངང་དུ་རྫོགས་༎
དེ་ལ་གྲོལ་ཞེས་མིང་དུ་བཏགས་༎
རྒྱུད་ཆེན་དྲི་མེད་ཟླ་ཤེལ་ལས་༎
རང་རིག་སངས་རྒྱས་ཡིན་པའི་ཚུལ་༎
ངོ་སྤྲོད་ཤེས་པར་བྱ་བའི་ཕྱིར་༎
ལེགས་པར་གནད་རྣམས་བཀྲོལ་པ་སྟེ་༎
རྒྱུད་ཚིག་ལེའུ་རེ་བརྒྱད་པའོ་༎  ༎ རྒྱུད་ཆེན་དྲི་མེད་ཟླ་ཤེལ་ལས་༎
རྫོགས་ཆེན་རང་སྐད་འདི་སྐད་དོ་༎
དྲི་མེད་རྫོགས་ཆེན་བྱང་ཆུབ་སེམས་༎
མཁའ་མཉམ་རྡོ་རྗེའི་སྐུ་ལ་བསྐྱོད་༎
སྟོང་པ་ཉིད་ཀྱང་ལུས་ལ་རྫོགས་༎
སེམས་སོགས་འཛིན་པའི་ཆོས་ལས་གྲོལ་༎
སྐྱེ་མེད་ཡང་དག་ངོ་བོ་རྙེད་པ་གསུངས་༎
མ་བསྐྱེད་མཁའ་ལ་རིག་པ་གསལ་༎
སྐྱེ་མེད་༄༅༎
ཀློང་མེད་ཀློང་དུ་ཡང་འདུས་༎
འགག་མེད་ཀློང་དུ་དེ་བཞིན་གཤེགས་༎
སེམས་སོགས་འཛིན་པའི་ཆོས་ལས་གྲོལ་༎
རྣམ་དག་སྤྱན་ལྡན་མངོན་སངས་རྒྱས་༎
འབར་བའི་འབར་བ་ཡེ་ཤེས་མཆོག་། སྟོང་པ་སྟོང་པའི་ཡུལ་ལ་གནས་༎
དག་པས་དག་པའི་དཀྱིལ་འཁོར་རྙེད་༎
རྒྱུད་ཆེན་དྲི་མེད་ཟླ་ཤེལ་ལས་༎
རྫོགས་ཆེན་རང་སྐད་སྨྲ་བའི་ཚིག་། ལེའུ་རི་དགུ་པ་རུ་བཤད་༎།
། དེ་ནས་རྫོགས་རིམ་བཤད་པར་བྱ་༎
དེ་ཉིད་ཁྲེག་ཆོད་དགོངས་པའོ་༎
ཨེ་མ་རང་སྣང་རིག་པ་ཉོན་༎
ངོ་བོ་ཆོས་རྣམས་སྟོང་པར་རྫོགས་༎
རང་བཞིན་ཆོས་རྣམས་གསལ་བར་རྫོགས་༎
ཐུགས་རྗེའི་ཆོས་རྣམས་མ་འགགས་རྫོགས་༎
སྐུ་གསུམ་རང་རིག་གཞི་སྣང་ལ་༎
རང་བྱུང་ཆེན་པོའི་གཞི་རྣམས་རྫོགས་༎
སྣང་བ་ཡིན་ཕྱིར་ཡུལ་ཡང་རྫོགས་༎
རང་དག་ཡིན་ཕྱིར་ས་ལམ་རྫོགས་༎
རང་རིག་ཡིན་ཕྱིར་ཤེས་བྱ་རྫོགས་༎
རང་ཁྱབ་ཡིན་ཕྱིར་འབྲས་བུ་རྫོགས་༎
རང་སངས་ཡིན་ཕྱིར་རྒྱུ་རྐྱེན་རྫོགས་༎
རང་རྟོགས་ཡིན་ཕྱིར་ཆོས་ཉིད་རྫོགས་༎
རང་གནས་ཡིན་ཕྱིར་རྒྱུད་ལུང་རྫོགས་༎
རག་རྫོགས་ཡིན་ཕྱིར་དུས་གཅིག་རྫོགས་༎
རྫོགས་པ་ཆེན་པོའི་ངོ་བོ་ལ་༎
རང་རྫོགས་རང་གྲོལ་རང་སར་རྫོགས་༎
བརྗོད་བྱ་ཇི་སྙེད་ཅི་ཡོད་ཀྱང་༌༎
རང་རང་དོན་ལ་སྒྲིབ་པས་ནི་༎
མདོ་དོན་ཟབ་མོ་གཅིག་ཏུ་སྡུད་༎
གནས་ལུགས་བསམ་གྱིས་མི་ཁྱབ་ཀྱང་༌༎
སྟོང་གསལ་འགག་པ་མེད་པའོ་༎
འཁྲུལ་གཞི་རྣམ་པ་མང་བཤད་ཀྱང་༌༎
རྐྱེན་བཞི་འདུས་པའི་འཁྲུལ་འཁོར་རོ་༎
རང་གནས་རིག་སྟོང་ཡེ་ཤེས་ལྔ་༎
གནས་ས་ཐུགས་དང་དུང་ཁང་ངོ་༌༎
ལམ་ནི་རྩ་བཞི་འགྱུ་བྱེད་རླུང་༌༎
འཆར་བྱེད་སྒོ་ནི་མིག་སོགས་ཉིད་༎
རྐྱེན་བྲལ་གསུམ་གྱི་ཡུལ་ལ་འཆར་༎
ཉམས་ལེན་ཁྲེག་ཆོད་ཐོད་རྒལ་ཉིད་༎
རྟག་ཚད་སྣ་བཞིའི་གདེང་བཞི་ཡིན་༎
བར་དོ་མ་བུ་ལམ་སྦྱོར་བ་༎
གྲོལ་བ་ཉིད་ནི་ཀ་དག་གོ་༎
(༢༦)༄༅༎ ཡིན་༎
ཞེས་ཚིགས་རྐང་བཅུ་བདུན་གྱིས་དོན་བསྡུས་ཏེ་ཞབས་བསྡམས་པའོ་༎
དེ་སྐད་ཅེས་རིག་པ་རྡོ་རྗེ་རྣོན་པོས་བཀའ་སྩལ་པ་༎
ཕྱག་ན་རྡོ་རྗེ་ལ་སོགས་ཏེ་རིགས་ལྔའི་སངས་རྒྱས་དང་༌༎
རིགས་གསུམ་མགོན་པོ་དང་༌༎
ལྷ་དང་༌།
ལྷ་མ་ཡིན་དང་༌།
དྲི་ཟར་བཅས་པ་རྣམས་རྗེས་སུ་ཡི་རང་སྟེ་༎
རྡོ་རྗེ་འཆང་ཆེན་པོ་ལ་མངོན་པར་བསྟོད་དོ་༎
རྒྱུད་ཐམས་ཅད་ཀྱི་ཡང་སྙིང་༌༎
ལུང་ཐམས་ཅད་ཀྱི་རྩ་བ་༎
ཀློང་གསལ་སྐོར་གསུམ་གྱི་སྤྱི་རྒྱུད་༎
རྒྱུད་ཆེན་དྲི་མེད་ཟླ་ཤེལ་གྱི་རྒྱུད་ཅེས་བྱ་བ་༎
རྒྱུད་ཚིག་ལེའུ་བདུན་ཅུ་པའོ་༎།
། གཟའ་དང་ཁྲོས་མར་གདོང་མས་།
རྒྱལ་བའི་བཀའ་འདི་སྲུངས་ཤིག་ས་མ་ཡ་།
རྒྱུད་ཆེན་དྲི་མེད་ཟླ་ཤེལ་གྱི་རྒྱུད་ཅེས་བྱ་བ་རྫོགས་སོ་༎  ༎ གཏེར་རྒྱ་།
སྦས་རྒྱ་།
ཟབ་རྒྱ་།

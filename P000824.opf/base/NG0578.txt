འཁྲུལ་འཁོར་འདི་ལྟར་བྲི་བར་བྱ་༎
ཐིག་སྐོར་གཉིས་དང་ལྡན་པ་ལ་༎
དབུས་སུ་གྲུ་གསུམ་ནག་པོ་སྟེ་༎
ཟླ་ཁམ་གསུམ་དང་ལྡན་པར་བྱ་༎
ཐིག་སྐོར་དང་པོ་དག་ལ་ནི་༎
འཁོར་ལོ་རྩིབས་བརྒྱད་ལྡན་པར་བྱ་༎
གཉིས་པར་རང་སོར་བཞག་ནས་ཀྱང་༌༎
དབུས་སུ་རྣམ་ཤེས་ཡིག་འབྲུ་ལ་༎
ཟླ་གམ་འཕྲོག་བྱེད་སྙིང་པོ་བྲི་༎
རྩིབས་བཞི་རྟེན་འབྲེལ་གཟིར་བྱེད་ལ་༎
བཞི་པ་གཅོད་བྱེད་མཚོན་ཆ་བྲི་༎
དེ་ཡི་ཕྱི་རོལ་ཐིག་སྐོར་ལ་༎
རང་བཞིན་ཁྲོ་བོ་ལ་སོགས་པའི་༎
དམག་ཚོགས་མཚོན་བསྐུར་ལ་བྲི་༎
དེ་ལྟར་གདོན་ཆེན་བཅོ་བརྒྱད་ལ་༎
རང་རང་འཁོར་ལོ་བཅོ་བརྒྱད་དོ་༎
ཕོ་ཡི་གཟུགས་བརྙན་ཐམས་ཅད་ནི་༎
རལ་པ་སྤྱི་བོར་བཅིངས་ནས་ཀྱང་༌༎
སྤྱན་མིག་གཡས་སུ་བཟློག་པའོ་༎
མོ་རྣམས་རལ་པ་ལྕང་ལོ་བཅས་༎
སྤྱན་མིག་གཡོན་དུ་བཟློག་པའོ་༎
གདུག་པ་རྣམ་གསུམ་གཟུགས་བརྙན་ནི་༎
སྦྲུལ་དང་སྦལ་པ་ལ་སོགས་ཡིན་༎
དེ་དག་འཁོར་ལོ་དྲག་སྔགས་ལ་༎
མཐུན་དང་མི་མཐུན་སྡེབ་པ་ནི་༎
མགོ་ཅན་མགོ་བོ་བཅད་པ་དང་༌༎
མགོ་མེད་མགོ་བོ་དགགས་པ་དང་༌༎
སྔགས་ཀྱི་དུག་རྣམས་དབྱུང་བ་དང་༌༎
རང་གཤེད་རང་ལ་དབབ་པ་རྣམས་༎
འབྱུང་བ་སྒྲ་ཡི་འཁྲུལ་འཁོར་ལ་༎
མཁས་པས་སྡེབས་པས་ལས་འགྲུབ་༎
ཅེས་གསུངས་སོ་༎
དཔལ་གཤིན་རྗེ་དྲག་སྔགས་འཁོར་ལོ་གསང་བའི་སྡེབས་ལས་༎
གདོན་ཆེན་བཅོ་བརྒྱད་རང་གཤེད་རང་ལ་དབབ་པའི་ལེའུ་སྟེ་བཅུ་པའོ་༎།
། དེ་ནས་ཡང་རྡོ་རྗེ་འཆང་ཆེན་པོ་དེས་།
དྲེགས་པ་བཅོ་བརྒྱད་ལ་སོགས་པས་གཟས་པ་པོ་བསྒྲལ་བའི་སྡེབས་གསུངས་པ་།
དྲེགས་པ་བཅོ་བརྒྱད་ཡང་རུང་༌༎
འཁོར་ལོ་སྔ་མ་ཇི་བཞིན་ལ་༎
བསྒྲུབ་བྱ་གང་དང་འདྲེས་པ་གང་༌༎
སྒྲ་ཡི་འཁྲུལ་འཁོར་སྡེབ་པ་ཡང་༌༎
འཁོར་ལོ་རྩིབས་ལ་ཁྲམ་བཏབ་ལ་༎
དྲག་སྔགས་བཟླས་ཤིང་འཁོར་ལོ་བསྐོར་༎
རང་ལ་གནས་པའི་གདོན་དེ་བསྐུལ་༎
བསྐུལ་བའི་གདོན་དང་རང་བཞིན་གདོན་༎
སྡེབས་པས་ལས་རྣམས་འགྲུབ་པ་ཡིན་༎
གཞན་ཡང་དྲག་སྔགས་སྡེབ་པ་ནི་༎
ཡ་མ་གཤིན་རྗེ་རླུང་གི་གདོན་༎
ཆུ་ལས་བྱུང་བའི་གཉེན་པོར་སྡེབ་༎
དེ་དག་གདོན་གྱིས་ངོས་བཟུང་བ་༎
སྔགས་ཀྱི་སོ་པ་གང་ཡིན་༎
ཨོམ་ཨཧཧུ~མ་།
ཡ་ཨ་ཧྲི་།
མ་ཨེ་ཏི་།
ཨོ་ཨོ་ནེ་ཨོ་ནེ་།
དུ་དུ་ནེ་དུ་ནེ་།
ཨ་ཨི་ཨུ་།
ཨེ་ཨོ་ཨམ་ཨ༔་ར་རི་།
ལ་ལི་།
སོ་སྟང་སྲོག་ཤིང་གཟུགས་པའོ་༎
ཀླད་གནོན་རྒྱལ་པོ་གང་ཞེ་ན་༎
ཨ་ཀྲོ་ཏེ་ཀ་ཡ་མན་ཏ་ཀ་། ཡ་མ་ཡེ་།
ཀ་ལ་རུ་པ་ཀ་པ་ཡེ་།
ཧྲི་སྟི་ཨ་པ་ཡེ་།
བློན་པོ་སྐྱེས་བུ་གང་ཞེ་ན་༎
ཡ་མ་ཡ་ཏ་ཀྴེ་། ར་ཙ་ས་ཏོ་།
རུ་ན་ཡོ་ནི་།
ར་ཡ་ཙ་ནི་།
སྐབས་ཀྱིས་བསྒྱུར་ཞིང་བཟླས་པར་བྱ་༎
རྒྱབ་རི་དམག་མི་གང་ཞེ་ན་༎
ཡ་མ་ར་ཛ་།
ཡ་མ་ར་ཀ་ཤ་ཨ་།
ཡ་རཀྴ་།
དྷ་བེ་ཏ་ལི་ཀྲོ་དྷི་ཤྭ་རི་།
མ་མ་ཨེ་ཀ་ཀ་ཛ་ཏི་།
དེ་མ་ཁ་ལ་བམ་རིལ་།
རུ་ལུ་རུ་ལུ་།
ཤྲི་བཛྲ་ཀྲོ་༄༅༎
དྷ་།
ཡ་མ་ཀརྨ་།
རོ་ཤ་ན་ཀྲི་ཏ་།
ཙནྡ་རག་ཤ་མོན་ཏ་།
སྲ་བྱེད་ཆོ་ཆ་གང་ཞེ་ན་༎
དུ་རུ་ཡེ་བྱ་ཙ་ཡེ་།
སིང་ང་ཡེ་།
ཧྲི་ཏ་ཡེ་།
བྷི་ཏ་ཡེ་།
ཙི་ཏ་ཡེ་།
ཧ་ལ་ཧེ་།
མུ་ཀ་ཡེ་།
ཨོ་ཨོ་ཨོ་ནེ་ཨོ་ནེ་།
བི་ཏྲི་ཏ་ཨོ་ནན་།
གྷ་ཛྷ་དྷ་དྷ་བྷ་ཡ་།
རྣོ་དབལ་མཚོན་ཆ་གང་ཞེ་ན་།
ཁ་ཆེ་གེ་མོ་།
ཨ་ཨོ་ཨོ་།
ཨ་མུ་ཀམ་མྱགས་ཐུམ་རིལ་ཏྲིག་ནན་།
སྦུར་ཡ་ནན་།
ཨེ་ཧུར་ཐུམས་ཛ་།
ཁམ་ཤག་རོ་མྱགས་མུགས་ཏི་རྦད་ཡ་།
ངར་བླུད་ཐར་བྱ་གང་ཞེ་ན་།
མ་ར་ཡ་རྦད་།
ཨོ་ཨོ་ཨོ་།
མྱགས་ཐུམས་རིལ་རྦད་།
ཨོ་ཨོ་ཨོ་།
མཐའ་རུ་བཀོས་འདེབས་གང་ཞེ་ན་༎
གྷ་ཛྷ་དྷ་དྷ་བྷ་ཡ་།
ཨོ་ཨོ་ཨོ་།
ཨོ་ཨོ་ཨོ་།
ཡ་ཡ་ཡ་།
ཧྲི་ཧྲི་ཧྲི་།
རྔུབས་རྔུབས་རྔུབས་།
ཡམ་རམ་བམ་ཡམ་།
ཛྷ་ཛྷ་ཛྷ་།
ནན་ནན་ནན་།
མྱགས་མུགས་ཐུམས་རྦད་ཡ་།
དཔའ་བོ་ལོགས་འཐེན་གང་ཞེ་ན་༎
ཨོམ་ཨ་ཀྲོ་ཏེ་ཀ་ཡ་མ་ནྟ་ཀ་ཧ་མ་ཐ་བྷཉྫ་ཧུ~མ་ཕཏ་།
ཆོས་ཉིད་དོན་དང་མཐུན་པར་བཟླས་༎
རླུང་གི་ཡི་གེ་རྣམ་དྲུག་ཀྱང་༌༎
གྲོགས་སུ་འགྲོ་བ་སྐབས་ཀྱིས་སྡེབ་༎
དེས་ནི་གཟས་པ་སྒྲོལ་བར་ངེས་༎
ཞེས་གསུངས་སོ་༎
དཔལ་གཤིན་རྗེ་གཤེད་དྲག་སྔགས་འཁོར་ལོ་གསང་བའི་རྒྱུད་ལས་།
དྲེགས་པ་དགྲ་ལ་བསྐོར་བའི་ལེའུ་སྟེ་བཅུ་གཅིག
པའོ་༎ ༎ དེ་ནས་དཔལ་རྡོ་རྗེ་འཆང་ཆེན
པོ་དེས་། གདོན་ཐམས་ཅད་གཟིར་བ་དྲག་པོ་རྫས་དང་ཏིང་ངེ་འཛིན་གསུངས་པ་།
འཇིག་རྟེན་དུག་རྒོད་སྣ་ཚོགས་དང་༌༎
གུ་གུལ་ནག་པོ་སྦྱར་མ་དང་༌༎
སྦྲུལ་ནག་ཤ་དང་མུ་ཟི་དང་༌༎
བུད་མེད་བསྣོལ་མའི་མངལ་ཁྲག་དང་༌༎
གླང་རུ་ཞོགས་མ་ར་དུག་པ་༎
རེ་ལྕགས་སྤྱང་དུག་ལ་སོགས་དང་༌༎
མི་རྟ་ཕག་དང་བྱ་ཡི་ཚིལ་༎
དྲེའུ་སྤུ་དང་རྟ་བོན་པོ་༎
དྲག་པོ་རྫས་རྒོད་བཅོ་ལྔ་བསྲེགས་༎
དུད་པས་བདུགས་ན་གང་ཡང་འབྲོས་༎
ཡང་ན་བགེགས་ཀྱི་ལིང་ག་ནི་༎
ཚད་དང་ལྡན་པར་བྱས་ནས་ཀྱང་༌༎
ཚ་བ་གསུམ་གྱིས་བྱུགས་ནས་ནི་༎
མིང་དང་བརྡ་དང་སྙིང་པོ་དང་༌༎
དྲག་པོ་རྫས་རྒོད་བདུག་ཅིང་གཟིར་༎
ཏིང་ངེ་འཛིན་གྱི་རིམ་པ་ནི་༎
ཡི་དམ་ལྷ་ཚོགས་གསལ་བསྒོམ་ནས་༎
བསྒྲུབ་བྱའི་ཡུལ་དེ་གསལ་བ་ལ་༎
དྲག་པོ་ངན་སྔགས་གསལ་བས་བརྡེག་། འོད་ཟེར་མཚོན་ཆ་སྣ་ཚོགས་ཀྱིས་༎
གང་ལ་དམིགས་པ་མྱོས་བརླམས་བྱེད་༎
སྦྱོར་བ་ངན་པ་སྤྱོད་པར་འགྱུར་༎
དེ་ནས་རྟགས་རྣམས་བྱུང་བ་དང་༌༎
བྱང་ཆུབ་སེམས་དང་ལྡན་པར་བྱ་༎
བདག་དང་བགེགས་སོགས་ཐམས་ཅད་ཀུན་༎
ཡེ་ཤེས་མེ་ཡིས་བསྲེགས་སྦྱངས་ནས་༎
ཆོས་ཉིད་མཉམ་པའི་ངང་ལ་ཞི་༎
བགེགས་རྣམས་བསོས་ལ་བཀྲ་ཤིས་འགྱུར་༎
དཔལ་གཤིན་རྗེ་གཤེད་དྲག་སྔགས་འཁོར་ལོ་གསང་སྡེབས་རྒྱུད་ལས་།
རྫས་དང་ཏིང་འཛིན་བསྟན་པའི་ལེའུ་སྟེ་བཅུ་གཉིས
པའོ་༎ ༎ དེ་ནས་རྡོ་རྗེ་འཆང་ཆེན་པོ
དེས་། རྒྱུད་གཏད་པ་འདི་གསུངས་སོ་༎
གསང་བ་ལག་ན་རྡོ་རྗེ་འཛིན་༎
ལྔ་བརྒྱ་ཐ་མ་བྱུང་བའི་ཚེ་༎
སེམས་ཅན་ཉོན་མོངས་རགས་༄༅༎
པར་འགྱུར་༎
དེ་ཚེ་བསྟན་པའི་སྙིང་པོ་འདི་༎
ཀུན་གྱི་ཐུན་མོང་མ་ཡིན་པས་༎
སྐལ་ལྡན་འགའ་ཡི་དོན་ཆེད་དུ་༎
དར་ཞིང་རྒྱས་པར་བྱ་བའི་ཕྱིར་༎
ལྔ་བརྒྱ་ཕྲག་ནི་དང་པོ་ལ་༎
ལྷོ་ནུབ་སྲིན་པོའི་གྱེད་ཡུལ་དུ་༎
སིང་ག་ལ་ཡི་གནས་སུ་ནི་༎
གཤིན་རྗེ་གཤེད་ཀྱི་སྤྲུལ་པ་ཞིག་། འཇམ་དཔལ་བཤེས་གཉེན་བྱ་བ་འབྱུང་༌༎
གསང་སྔགས་བསྟན་པ་དར་བར་བྱེད་༎
དེ་ལ་ཁྱོད་ཀྱིས་བསྟན་པར་རིགས་༎
ཞེས་གསུངས་སོ་༎
འཇམ་དཔལ་གཤིན་རྗེ་གཤེད་དྲག་སྔགས་འཁོར་ལོ་གསང་བ་སྡེབས་ཀྱི་རྒྱུད་ལས་།
རྒྱུད་གཏད་པའི་ལེའུ་སྟེ་བཅུ་གསུམ་པའོ་༎ ༎
དྲག་སྔགས་འཁོར་ལོ་གསང་བའི་རྒྱས་སྡེབས་འཁྲུལ་འཁོར

བཛྲ་ཀི་ལི་ཀི་ལ་ཡ་ཛཧཧུམ་བམ་ཧོཧསརྦ་བིགྷྣན་བམ་ཧུམ་།
བཛྲ་ཀི་ལི་ཀི་ལ་ཡ་ཧུམ་ཧུམ་ཕཏ་ཕཏ་།
བཛྲ་ཧུམ་ཀའ་ར་ཧུམ་ཕཏ་།
བཛྲ་ཧུམ་ཀ་ར་ཧུམ་ཨ་།
ཞེས་ཕྱི་རོལ་ཏུ་གསེར་གྱི་རི་བདུན་།
རོལ་པའི་མཚོ་བདུན་།
གླིང་བཞི་གླིང་ཕྲན་བརྒྱད་དང་༌།
མཐའ་མ་ལྕགས་རི་མུ་ཁྱུད་ཀྱིས་བསྐོར་བར་བསམ་།
དེའི་སྟེང་དུ་ཀི་ལ་ཡ་མང་དུ་བཟླས་།
ཟུང་ཞིག་ཆིངས་ཤིག་རྣམ་པར་སྡོམ་།
ལས་བཅོལ་ལོ་།
ཁྲོ་བོ་བཅུ་ཡི་སྟངས་སྟབས་བྱ་།
བསྐལ་པ་མཐའི་བར་དུ་མི་འཆོར་བར་བསམ་།
རྡོ་རྗེ་ཕུར་པ་ཆེན་པོ་གསོད་བྱེད་འབར་བའི་རྒྱུད་ལས་།
མནན་སྲེག་འཕང་དང་གསུམ་གྱི་ལེའུ་སྟེ་བཅུ་པའོ་༎  ༎ ད་ནི་དབང་བྱ་བར་བསྟན་ཏེ་།
དང་པོ་དབང་གི་གནས་བརྟག་པ་དང་༌།
དབང་གི་རྫས་བསག་པ་དང་༌།
བཀྲ་ཤིས་པའི་ཉི་མ་རྩི་བའོ་༎
རྫས་ནི་།
སྐུ་ཙ་ཀ་ལི་གསུང་ཡིག་འབྲུ་།
ཐུགས་ཕྱག་མཚན་།
ཕན་པའི་དབང་དང་ནུས་པའི་དབང་ཀུན་གྱི་རྫས་བསགས་།
ཕུར་པ་ཡུངས་ཀར་།
གུ་གུལ་ལ་སོགས་དབང་གི་རྫས་ཀུན་བསགས་ལ་།
ཕྱི་མཆོད་བྱ་།
ཕྱི་མཚམས་གཅད་།
མ་ཏྲང་ཁོག་པར་དཀྱིལ་འཁོར་བཅའ་།
དཀྱིལ་འཁོར་གྲུབ་གསུམ་མཐིང་ནག་བྲི་།
རྫས་དགོད་པ་དང་༌།
སློབ་དཔོན་ཁྲུལ་བྱ་བ་དང་༌།
དཀྱིལ་འཁོར་དུ་གཞུག་པ་ཀུན་དང་མཐུན་།
བསྒྲུབ་པའི་དབང་ངོ་༌༎
ཆོ་གའི་གཞུང་ནི་མེད་།
སྔགས་ཀྱི་དབང་བསྐུར་བའོ་༎
སྔགས་ཀྱི་མཚམས་གཅད་ལ་།
སྔགས་ཀྱིས་དབང་རྫས་རྣམས་དབང་བསྐུར་ལ་།
སྐུ་མདོག་མཐིང་ནག་ཞལ་གཅིག་ཕྱག་གཉིས་པ་རུ་དབང་བསྐུར་ལ་།
སྔགས་ཀྱི་དཀྱིལ་འཁོར་ལ་བསྐོར་ལ་།
བཟླས་པ་བྱ་ཞིང་ཞག་གསུམ་དུ་བསྒྲུབ་།
ཚོགས་དང་གང་ཡང་སྔགས་ཀྱིས་བྱ་།
ཞག་གསུམ་ལོན་པ་དང་དབང་བསྐུར་ཏེ་།
དང་པོ་སློབ་བུ་བྱིན་གྱིས་བརླབ་པའང་སྔགས་ཀྱིས་བྱ་།
ཕུར་པ་བྱིན་གྱིས་བརླབ་པ་དང་༌།
མཆོད་པ་འབུལ་བ་ཡན་ཆད་སྔགས་ཀྱིས་བྱའོ་༎
དང་པོ་རྡོ་རྗེ་གཞོན་ནུའི་སྐུ་ཙ་ཀ་ལི་ལ་སྟོང་པ་ཉིད་དུ་བསམས་ལ་།
ཧུམ་བཛྲ་ཀི་ལི་ཀི་ལ་ཡས་རྡོ་རྗེ་གཞོན་ནུའི་སྐུར་གྱུར་པར་བསམ་།
ཨོམ་བཛྲ་ཀི་ལི་ཀི་ལ་ཡ་།
ཞེས་སེ་གོལ་གཏོགས་པས་ཆོས་ཀྱི་དབྱིངས་ནས་སྤྱན་དྲང་༌།
ཛཧ་ཧུམ་བམ་ཧོས་མདུན་གྱི་ན་མཁའ་ལ་བྱོན་པར་བསམ་།
ཧུམ་ཙ་ཀ་ལི་ལ་བསྟིམ་ལ་།
ཙ་ཀ་ལི་སྐུ་འོད་ཟེར་དང་ལྡན་པར་བསམ་།
བཛྲ་ཀི་ལ་ཡ་སརྦ་བིགྷྣན་བམ་ཧུམ་ཕཏ་།
ཅེས་སྐུ་ཙ་ཀ་ལི་སྐུ་ཆེ་བ་ཡན་ལག་རགས་པར་བསམ་།
བཛྲ་ཀི་ལི་ཀི་ལ་ཡ་ཛཧཧུམ་བམ་ཧོ་།
ཞེས་ཙ་ཀ་ལི་སྐུའི་དབང་བསྐུར་།
སྐུ་ཤིན་ཏུ་གསལ་བར་བསམ་།
གསུང་ཡིག་འབྲུའི་དབང་བསྐུར་བ་ནི་།
ཀི་ལ་ཡ་སྤྱན་དྲངས་པ་དང་༌།
བསྟིམ་པ་དང་༌།
མཆོད་པ་ཀུན་གོང་མ་དང་མཐུན་།
གསུང་གི་དབང་ཐོབ་པར་བསམ་།
ཐུགས་ཕྱག་མཚན་གྱི་དབང་བསྐུར་ཏེ་།
དེ་སྤྱན་དྲང་བ་དང་༌།
མཆོད་པ་འབུལ་བ་ཀུན་མཐུན་།
ཐུགས་ཀྱི་དབང་ཐོབ་པར་བསམ་།
དུར་ཁྲོད་ཆས་བརྒྱད་༄༅༎
ཀྱིས་དབང་བསྐུར་ཏེ་།
གླང་ཆེན་གྱི་ཀོ་རློན་དང་༌།
ཞིང་ཆེན་གྱི་གཡང་གཞི་དང་༌།
སྟག་གི་ཤམ་བུ་དང་༌།
ཞག་གི་ཟོ་རིས་དང་༌།
ཐལ་ཆེན་གྱི་ཚོམ་བུ་དང་༌།
སྦྲུལ་རིགས་བཞི་དང་༌།
རྡོ་རྗེ་གཤོག་པ་ཀུན་སྔགས་ཀྱིས་རེ་མོས་དབང་བསྐུར་རོ་༎
སློབ་མའི་སྤྱི་བོ་རུ་ཧུམ་ཀ་རའི་ཕུར་པ་བྱིན་གྱིས་བརླབས་ཏེ་།
དང་པོ་སྟོང་པ་ཉིད་དུ་བསམ་།
དེ་ལས་ཧུམ་གཅིག་ཏུ་གྱུར་པར་བསམ་།
བཛྲ་ཀྲོ་དྷ་ཧུམ་ཀ་ར་ཧུམ་གརྫ་གརྫ་ཧུམ་ཕཏ་།
ཧུམ་ཀ་རར་བསྐྱེད་།
ཡང་བཛྲ་ཧུམ་ཀ་ར་ཧུམ་ཞེས་འོག་མིན་ཆོས་ཀྱི་དབྱིངས་ནས་སྤྱན་དྲངས་།
ཛཧཧུམ་བམ་ཧོ་།
ཞེས་མདུན་གྱི་ནམ་མཁའ་ལ་སྤྱན་དྲངས་༌།
ཧུམ་ཧུམ་ཧུམ་གསུམ་གྱིས་སྤྱི་བོ་རུ་ཕུར་པ་ལ་བསྟིམ་།
ཀི་ལ་ཡས་ཀླད་ལ་བསྐོར་།
སྨན་རག་གི་མཆོད་པ་དབུལ་།
ཡུངས་ཀར་དང་གུ་གུལ་གྱིས་དབང་བསྐུར་།
བཛྲ་ཀྲོ་དྷ་ཧུམ་ཀ་ར་ཧུམ་གརྫ་གརྫ་ཧུམ་ཕཏ་།
སྤྱི་བོར་བསྐྱེད་།
གཙོ་བོའི་དུས་དང་མཐུན་པར་སྐུ་གསུང་ཐུགས་ཀྱི
དབང་བསྐུར་བ་དུར་ཁྲོད་ཀྱི་ཆས་བརྒྱད་དང་ཀུན
གོང་བཞིན་བྱའོ་༎ དེ་བཞིན་དུ་ཕྱོགས་མཚམས་བཞི
སྟེང་འོག་ཀུན་ཏུ་ཁྲོ་བོ་རིམ་པས་བསྐྱེད་ལ
གོང་བཞིན་བྱའོ་༎ ། ཁྲོ་བོ་རེ་ལ་གཙོ་བོ་དུས་ཀྱི་དེ་ཚེ་ཡོ་རེ་རེ་བྱའོ་༎
སྲས་མཆོག་གི་ཕུར་པས་དབང་བསྐུར་ཏེ་།
མགོ་ཐོག་ཡན་ལག་དྲུག་ལས་ཕུར་པ་གཙོ་བོའི་དུས་བཞིན་དུ་།
སྐུ་གསུང་ཐུགས་ཀྱིས་དབང་བསྐུར་བ་དང་༌།
དུར་ཁྲོད་ཀྱི་ཆས་བརྒྱད་ཀྱིས་དབང་དང་ཀུན་།
གཙོ་བོའི་དུས་དང་མཐུན་པར་དབང་བསྐུར་རོ་༎
དཔལ་གཏོར་།
ཤོ་ན་མའི་རྡོ་རྗེ་ཐོ་བ་།
བལ་མོའི་འཁར་བ་།
བདག་ཉིད་མའི་ཁྲམ་བམ་དེ་རྣམས་ཐམས་ཅད་ལའང་རང་རང་གི་སྔགས་ཀྱིས་དབང་བསྐུར་རོ་།
ཕུར་པ་རྣམས་ལའང་ཕུར་པ་བྱིན་གྱིས་རློབ་པ་བཞིན་དུ་དབང་བསྐུར་ལ་དབང་བསྐུར་རོ་༎
ཕྱག་མཚན་རྣམས་ལའང་རང་རང་སྔགས་ཀྱིས་དབང་བསྐུར་རོ་༎
རྔ་དང་༌།
འཕྲེང་བ་དང་༌།
ཕྱག་བྱ་རྣམས་ལའང་སྔགས་ཀྱིས་དབང་བསྐུར་རོ་༎
(༦)༄༅༎ བྷ་ག་བ་ན་ཤྲི་ཀྲིན་བི་ཀྲིན་བཛྲ་ཧུམ་ཀ་ར་ཧུམ་ཧུམ་ཕཏ་ཕཏ་།
བུམ་པ་ལའང་རང་རེའི་སྔགས་ཀྱིས་དབང་བསྐུར་རོ་༎
ཞལ་ཟས་ཀྱི་དབང་བསྐུར་བ་ནི་སྔགས་ཀྱི་དབང་བསྐུར་རོ་༎
དྲག་པོའི་སྔགས་ལ་ཐམས་ཅད་ལ་འདུས་།
སྔགས་ཀྱི་མཚན་ཉིད་དབང་བསྐུར་བའི་དུས་སུ་།
ལས་མཐའ་དག་སྔགས་ལ་འདུས་སོ་༎
གཙོ་བོའི་དུས་སུ་སྤྱན་དྲངས་པ་དང་༌།
དབང་ནོད་པ་དང་༌།
དབང་བསྐུར་བ་དང་༌།
སྐུ་གསུང་ཐུགས་ཀྱི་དབང་བསྐུར་བ་དང་༌།
དུར་ཁྲོད་ཀྱི་རྒྱན་ཆ་རྣམས་ཀྱི་དབང་བསྐུར་བ་དང་༌།
ཕྱག་མཚན་གྱི་དབང་བསྐུར་བ་དང་༌།
གང་འབྱུང་བ་ཐམས་ཅད་ལ་གཙོ་བོའི་སྔགས་ཀྱིས་བྱེད་དོ་༎
ཏིང་ངེ་འཛིན་སྒྱུར་གྱིན་འོང་ངོ་༌༎
འོག་མ་རྣམས་ཀྱང་གཙོ་བོ་ཇི་བཞིན་དུ་དབང་བསྐུར་རོ་༎
དབང་རྣམས་རབ་ཏུ་མ་བསྐུར་ན་༎
རྫ་རྣམས་བེའུར་ལས་པ་འདྲ་།
དབང་རྣམས་ཐོབ་ནས་ལས་རྣམས་མྱུར་༎
དྲག་པོའི་དབང་ལ་བརྩོན་པར་བྱ་༎
དྲག་པོ་བསྒྲུབ་པའི་དབང་ངོ་༌།
རྡོ་རྗེ་ཕུར་པ་ཆེན་པོ་གསོད་བྱེད་འབར་བའི་རྒྱུད་ལས་།
དྲག་པོ་དབང་གི་ལེའུ་སྟེ་༄༅༎
བཅུ་གཅིག་པའོ་༎  ༎ དེ་ནས་དམ་ཚིག་ཆེན་པོའི་ཏིང་ངེ་འཛིན་ལ་སྙོམས་པར་ཞུགས་ཏེ་།
དམ་ཚིག་དམ་པ་ཆེན་པོ་ནི་༎
སྙིང་པོ་ཡང་དག་གཟུང་བ་ཡིན་།
འདི་ནི་དམ་ཚིག་དམ་པ་ཡིན་།
སྙིང་པོ་དོན་ལ་གོལ་བ་ན་།
ས་བོན་མེ་ཡིས་ཚིག་པ་འདྲ་།
ཏ་ལའི་མགོ་བོ་བཅད་པ་འདྲ་།
དེ་ལས་འབྲས་བུ་འབྱུང་མི་སྲིད་༎
མེད་པའི་སྙིང་པོ་ག་ལ་འབྱུང་༌།
བདག་མེད་རིས་མེད་གཞན་མེད་ཡིན་༎
ང་བདག་གཟུང་ན་དམ་ཚིག་ཉམས་༎
མ་བསྲུང་ན་ནི་ཨ་ཅང་ཆེས་༌།
བསྲུང་དུ་མེད་ལ་གཏང་དུའང་མེད་༌༎
དེ་ལ་ཡང་དག་དམ་ཚིག་ཡོད་༌།
ཆེ་དལ་བསྲུང་ངམ་ཆུང་ལ་བསྲུང་༌༎
ཆེ་ཆུང་མེད་པར་བསྲུང་བར་བྱ་༌༎
དེ་ལ་ཉམས་པའི་སྐྱོན་མི་འགོ་། སྐྱོན་མེད་པ་ཡི་དམ་ཚིག་ནི་༎
རྣམ་པར་དག་པ་ཤེལ་གོང་འདྲ་༎
དེ་ལ་ཉམས་པའི་རྒྱུ་མི་འབྱུང་༌༎
ལྟ་བ་མཐའ་མ་ཆད་པ་།
བསྒོམ་པ་ཡེངས་སུ་མེད་པ་།
ཡིད་དམ་གྱི་ལྷ་དང་སྐྱོ་ངས་མེད་པ་།
བསྒྲུབ་ནུས་པ་དམ་ཚིག་གི་མཆོག་གོ་། སྤྱིའི་དམ་ཚིག་དང་༌།
སྒོའི་དམ་ཚིག་སྐུ་གསུང་ཐུགས་ཀྱི་དམ་ཚིག་དང་༌།
རྩ་བ་དང་ཡན་ལག་གི་དམ་ཚིག་འཛིན་རྟོག་མེད་པར་བསྲུང་བར་བྱའོ་༎
དྲག་པོ་བསྒྲུབ་པའི་དམ་ཚིག་ནི་༎
བརྟུལ་ཞུགས་ཆེན་པོ་ཐམས་ཅད་བྱེད་༎
མཐིང་ནག་ཆེན་པོ་འཇིགས་པའི་ཆས་༎
སྒྲོལ་བྱེད་གཙོ་བོ་ཆེན་པོ་ནི་༎
སྒྲོལ་བའི་ལས་ལ་བརྩོལ་པར་བྱ་༎
སྒྲོལ་བའི་ལས་རྣམས་མ་བྱས་ན་༎
སྒྲོལ་བའི་དམ་ཚིག་ཉམས་པར་འགྱུར་༎
དེ་ཕྱིར་སྒྲོལ་བའི་ལས་ལ་བརྩོན་༎
སྒྲོལ་བའི་དམ་ཚིག་བསྲུངས་པ་ན་༎
འདི་དང་ཕྱི་མ་གཉིས་སུ་དགེ་། ཅི་བསམས་ལས་རྣམས་འགྲུབ་པར་བྱེད་༎
མ་མོ་མཁའ་འགྲོ་བྲན་བཞིན་ཉན་༎
འཇིག་རྟེན་ལྷ་འདྲེ་དབང་དུ་སྡུད་༎
བྱམས་པའི་དོན་གྱིས་ཡང་དག་ལྡན་༎
དེ་ཡིས་དོན་ཆེན་རྟོགས་པར་འགྱུར་༎
ཚེ་རབས་ལྔ་བར་སྦྱངས་པའི་སྐྱེས་བུ་ཁྱོད་༎
ཁྱོད་ཀྱིས་རྣམ་པར་དག་པ་ཡིས་༎
དོན་རྣམས་ཤིང་དམ་ཚིག་བསྲུང་༌།
དེ་ལ་ཐུགས་རྗེ་བྱིན་རླབས་འབྱུང་༌༎
རྣོན་པོ་མཚོད་ལྟར་ཐོགས་པ་མེད་༎
དེ་ཕྱིར་བློ་རྩལ་རབ་ཀྱིས་རྟོགས་༎
དམ་ཚིག་འདི་དག་རབ་ཏུ་གཅེས་༎
རྡོ་རྗེ་ཕུར་པ་ཆེན་པོ་གསོད་བྱེད་འབར་བའི་རྒྱུད་ལས་།
དམ་ཚིག་བསྟན་པའི་ལེའུ་སྟེ་བཅུ་གཉིས་པའོ་༎
༎ དེ་ནས་བཅོམ་ལྡན་འདས་གདུག་བྱེད་བསྒྲུབ་པའི
ཏིང་ངེ་འཛིན་ལ་སྙོམས་པར་ཞུགས་སོ་༎
གདུག་བྱེད་བསྒྲུབ་པའི་གནས་བརྟགས་ཏེ་།
རི་ཟབ་ལ་རྩེ་མོ་རྣོ་བ་།
བྲག་ནག་པོ་མང་པོ་ཡོད་པ་།
བྲག་ཕུག་གི་སྒོ་ནུབ་ཏུ་བལྟས་པ་།
བྲག་བཙན་ཡོད་ངེས་པ་།
རི་ཟབ་ལས་རྩུབ་པ་།
མདུན་ནས་ཆུ་འབབ་པ་།
མདུན་ན་བྲག་ནག་བདུད་ཁྲོས་པ་ལྟ་བུ་ཡོད་པ་།
སྣང་གསལ་ཆེ་ལ་ཉམས་དགའ་བ་།
བྲག་སེང་ངེ་ཐུར་ལ་འཁྲུས་པ་འདྲ་བ་ཡོད་པ་།
རི་ནི་སྡིག་པའི་རྭ་བྲག་ལྟ་བུ་ཡོད་པ་།
དེ་ལྟ་བུའི་གནས་བཙལ་ལོ་༎
དུས་ཚོད་ནི་དགོངས་འབྲེལ་དང་འཕྲིན་ལས་རྒྱུད་ནས་སྟོན་ནོ་༎
རྫས་ནི་སེང་ལྡེང་ཕུར་པ་དང་༌།
སྐྱེར་ཕུར་༄༅༎
དང་༌།
བྱ་ཕུར་དང་༌།
མཆོག་ཕུར་དང་༌།
ཙན་དན་དང་རྒྱ་ཤུག་གི་ཕུར་པ་དང་དྲུག་གོ་། ནག་པོ་གསུམ་གྱི་སྙིང་ཁྲག་དང་༌།
དམར་པོ་གསུམ་གྱི་སྙིང་ཁྲག་དང་༌།
ཤ་སྐྱང་གསུམ་གྱི་སྙིང་ཁྲག་དང་༌།
ཁམ་པ་གསུམ་གྱི་སྙིང་ཁྲག་དང་༌།
ཉ་སྦལ་སྦྲུལ་གྱི་སྙིང་ཁྲག་དང་༌།
དེ་རྣམས་ལ་གཏོར་མ་བྱས་ལ་།
རྫས་རྣམས་ཚོགས་པར་བསག་གོ་། མནྡལ་བྱ་སྟེ་ཁྲག་གིས་ཆག་ཆག་གདབ་།
དུར་ཁྲོད་རུས་པས་ཆག་ཆག་གདབ་།
ཐིག་གདབ་དཀྱིལ་འཁོར་བྲི་བར་བྱ་༎
འཁོར་ལོ་རྩིབས་དྲུག་ལྡན་པར་བྱ་༎
ཕུར་པ་བྱིན་གྱིས་བརླབས་།
བྱིན་བརླབས་དབང་བསྐུར་མཆོད་པ་རང་སྔགས་ཀྱིས་བྱའོ་༎
ཕུར་པ་རྣམས་དགོད་པར་བྱ་སྟེ་།
བཛྲ་ཀི་ལི་ཀི་ལ་ཡ་།
དབུས་སུ་དགོད་།
བཛྲ་ཀི་ལི་ཀི་ལ་ཡ་ཧ་ས་ར་ན་ཧ་ཏ་ན་ཧུམ་ཕཏ་།
སྟེང་དུ་དགོད་།
ཤར་ནས་གཟུང་ནས་རིམ་པ་བཞིན་དུ་དགོད་དོ་༎
ལིང་ག་དང་རྫས་བྱིན་པོ་ཡང་དགོད་དོ་༎
ནང་མཚམས་ཀྱང་གཅད་དེ་།
དང་པོ་སྟོང་པ་ཉིད་དུ་བསམ་།
དེ་ནས་ཧུམ་མཐིང་ནག་གཅིག་ཏུ་གྱུར་།
སྤ་ར་ན་ཕཏ་།
སམ་ཧ་ར་ན་ཧུམ་ལས་རྡོ་རྗེ་གྱུར་།
སྤ་ར་ན་ཕཏ་ཀྱིས་འོད་དུ་ཞུ་།
ཨོམ་བཛྲ་ཀི་ལི་ཀི་ལ་སརྦ་བིགྷྣན་བམ་ཧུམ་ཕཏ་།
ཅེས་རྡོ་རྗེ་གཞོན་ནུར་གྱུར་པར་བསམ་།
དེའི་ཐུགས་ཀ་ནས་མ་སུརྱ་མནྡལ་ཧུམ་།
ཞེས་ཉི་མའི་དཀྱིལ་འཁོར་བཅུ་བསམ་།
དེའི་སྟེང་དུ་ཧུམ་བཅུ་བསམ་།
ཨོམ་བཛྲ་ཀྲོ་དྷ་ཧུམ་ཀ་ར་ཧུམ་།
ཁྲོ་བོ་རྐྱང་པ་རེ་རེ་བསྐྱེད་།
ཧུམ་རྡོ་རྗེ་གསང་བའི་བཀའ་ལས་ནི་༎
སྡིག་ཅན་གང་ཞིག་འདའ་བྱེད་པ་༎
སྟོབས་ཆེན་ཁྲོ་བོ་ཆེན་པོ་ཡིན་༎
ཀླད་པ་ཚལ་པ་བརྒྱ་རུ་ཁོས་༎
ཉོན་ཅིག་བགེགས་དང་ལོག་འདྲེན་ཚོགས་༎
ང་ཡི་བཀའ་ལས་འདའ་མ་བྱེད་༎
ཨོམ་བཛྲ་ཀྲོ་དྷ་ཧུམ་གརྫ་གརྫ་ཧུམ་ཕཏ་།
ཁྲོ་བོ་བཅུའི་སྔགས་ཀྱིས་བགེགས་བསྐྲད་དེ་།
དབབ་པ་ནི་།
ཛཧཧུམ་བམ་ཧོ་༎
ཞེས་མདུན་གྱི་ནམ་མཁའ་ལ་སྤྱན་དྲངས་ལ་༎
ཧུམ་།
ཐབས་ཀྱི་སྤྱོད་པའི་འགྲོ་དོན་དུ་༎
བྱམས་དང་སྙིང་རྗེ་གང་འདུལ་བ་༎
སངས་རྒྱས་འཕྲིན་ལས་རྫོགས་མཛད་ནས་༎
དབང་དང་བྱིན་རླབས་བདག་ལ་སྩོལ་།
ཧུམ་ཧུམ་ཧུམ་།
ཞེས་བྱིན་ཕེབས་པར་བསམ་།
སྐབས་དེར་བརླབ་པ་རྣམ་པ་གསུམ་ཡང་བྱ་།
དེ་བཞིན་ཉིད་ཀྱི་ཏིང་ངེ་འཛིན་བསྒོམ་།
ཀུན་ཏུ་སྣང་གི་ཏིང་ངེ་འཛིན་བསྒོམ་།
རྒྱུའི་ཏིང་ངེ་འཛིན་བསྒོམ་པ་།
ཧུམ་།
རྡོ་རྗེ་ཁྲོས་པས་ཞེས་སྡང་གཅོད་༎
ཡི་གེ་ཧུམ་ལས་འབྱུང་བ་རྣམ་ལྔ་བསྐྱེད་ལ་།
གཞལ་ཡས་ཁང་གདན་དང་བཅས་པ་བསམ་མོ་།
ཧུམ་།
ནམ་མཁའི་དཀྱིལ་ནས་ཐིགས་པ་ཤར་།
ཧུམ་ཧུམ་ཧུམ་།
ཞེས་མདུན་གྱི་ནམ་མཁའ་ནས་།
ཉི་ཟླ་གཉིས་ཀྱི་མཐོངས་ཁུང་ན་མར་སྐར་ཆེན་ཐང་ལ་བབས་པ་བཞིན་དུ་བྱུང་༌།
དེ་ལས་།
བཛྲ་ཀི་ལི་ཀི་ལ་ཡ་།
སརྦ་བིགྷྣན་བམ་ཧུམ་ཕཏ་།
ཅེས་པས་།
རྡོ་རྗེ་གཞོན་ནུ་ཞལ་གཅིག་ཕྱག་གཉིས་པ་།
སྐུ་མདོག་མཐིང་ནག་ཝལ་ལེ་ཁྱུག་གེ་བསྐྱེད་དོ་།
ཧུམ་།
མཚོན་ཆེན་སྔོན་པོ་འབར་བ་ཡིས་༎
སྲོག་གི་གོ་རུ་ཤར་བ་དང་༌།
སྙིང་གི་གོ་རུ་བསྒོམ་པར་བྱ་།
ཕུང་པོ་རྡོ་རྗེ་གཏམ་བྱས་ནས་༎
རྣམ་༄༅༎
པར་ཤེས་པ་རྡོ་རྗེར་བསྒོམ་༎
སྲས་མཆོག་དྲུག་བསྐྱེད་དེ་༎
ཨེ་དྲུག་བསམ་།
ཧུམ་དྲུག་བསམ་།
བཛྲ་ཀི་ལི་ཀི་ལ་ཡ་།
ཧ་ས་ར་ན་ཧ་ཏ་ན་ཧུམ་ཕཏ་།
སྟེང་དུ་བསྐྱེད་།
བཛྲ་ཀི་ལི་ཀི་ལ་ཡ་།
ཨ་བེ་ཤ་ཡ་ཨ་བེ་ཤ་ཡ་།
ཤར་དུ་བསྐྱེད་།
ཤི་ཀྲིན་ཨ་ན་ཡ་ཧུམ་ཕཏ་།
ལྷོ་རུ་བསྐྱེད་།
བཛྲ་ཀི་ལི་ཀི་ལ་ཡ་།
ཛ་ལ་པ་ཡ་ཛ་ལ་པ་ཡ་ཧུམ་ཕཏ་།
ནུབ་ཏུ་བསྐྱེད་།
བཛྲ་ཀི་ལི་ཀི་ལ་ཡ་།
ཏ་ཐ་ཡ་ཏ་ཐ་ཡ་ཧུམ་ཕཏ་།
བྱང་དུ་བསྐྱེད་།
བཛྲ་ཀི་ལི་ཀི་ལ་ཡ་བི་ཏ་ཡ་བི་ཏ་ཡ་ཧུམ་ཕཏ་།
འོག་ཏུ་བསྐྱེད་།
སྲས་མཆོག་རྣམས་སྟོད་ཞལ་གཅིག་ཕྱག་གཉིས་པ་།
སྨད་ལྕགས་ཀྱི་ཕུར་པ་ཟུར་གསུམ་པ་སྐུ་མདོག་མཐིང་ནག་ཞེ་ཚེ་བསྐྱེད་དོ་༎
སྲུང་མ་རྣམས་རང་བཞིན་གྱིས་འདུའོ་༎
སྤྱན་དྲང་བ་ནི་།
སྲིད་པའི་ཕུར་བུ་བསྒྲུབ་པ་དང་༌༎
དབང་དང་དངོས་གྲུབ་བླང་བྱའི་ཕྱིར་༎
ཡེ་ཤེས་ཁྲོ་བོ་གཤེགས་སུ་གསོལ་།
ཛཧཧུམ་བམ་ཧོ་།
ཞེས་མདུན་གྱི་ནམ་མཁའ་ལ་བྱོན་པར་བསམ་།
ཧུམ་ཧུམ་ཧུམ་བྱ་བ་གསུམ་གྱིས་ལྷ་ལ་ལྷ་ཐིམ་།
འོད་ཟེར་དང་ལྡན་པར་བསམ་།
སྨན་མཆོད་དེ་།
བཛྲ་ཀི་ལི་ཀི་ལ་ཡ་སརྦ་བིགྷྣན་བམ་ཧུམ་ཕཏ་།
བཛྲ་ཡཀྴ་ཏོ་།
དྷ་མ་ཧུམ་པཉྩ་ཨ་མྲྀ་ཏ་ལ་ཁ་ཧི་།
བཛྲ་ཀི་ལི་ཀི་ལ་ཡ་ཧ་ས་ར་ན་ཧ་ཏ་ན་ཧུམ་ཕཏ་།
བཛྲ་ཀྲོ་དྷ་ལ་ཁ་ཧི་།
ཨ་བེ་ཤ་ཡ་ཨ་བེ་ཤ་ཡ་ཁ་ཧི་།
ཤི་ཀྲིན་ཨ་ན་ཡ་ཁ་ཧི་།
ཛ་ལ་པ་ཡ་ཛ་ལ་པ་ཡ་ཁ་ཧི་།
ཏ་ཐ་ཡ་ཏ་ཐ་ཡ་ཁ་ཧི་།
བི་ཏ་ཡ་བི་ཏ་ཡ་ཁ་ཧི་།
ཨ་ཙིད་ཏེ་ཨ་བ་རི་ཙད་ཏེ་ཁ་ཧི་།
ཀ་ཏང་ཀ་ཏེ་ཡེ་ཁ་ཧི་།
གཏོར་མ་དང་རཀྟས་ཡང་གཞུག་ལ་མཆོད་དོ་༎
སྦྱོར་སྒྲོལ་གྱི་མཆོད་པ་བྱ་སྟེ་།
སྨན་རག་བསྲེས་ལ་།
ལྷ་དང་དབྱེ་བ་དང་༌།
སྤྲོ་བ་དང་༌།
དགུག་པ་དང་༌།
བཅིང་བ་དང་༌།
བསྟིམ་པ་དང་༌།
བཞི་བགྱིའོ་།
ཕུར་པ་བདུན་པོ་གཟི་བྱིན་བསྐྱེད་ལ་།
གཙོ་བོའི་ཕུར་པ་མི་གདབ་སྟེ་།
ཕུར་པ་དྲུག་གདབ་སྟེ་།
ཀློང་དྲུག་བཞིན་བྱས་ཀྱང་འགལ་བ་མེད་།
སྐབས་འདིར་ནི་འདི་ཁོ་ན་ཡིན་།
སེང་ལྡེག་གི་ཕུར་པ་བླངས་ལ་དྲིལ་ཞིང་༌།
རྣམ་པར་གསལ་བར་བྱས་ལ་།
བཛྲ་ཀི་ལི་ཀི་ལ་ཡ་ཆེ་གེ་མོ་ཧ་ས་ར་ན་ཧ་ཏ་ན་ཧུམ་ཕཏ་།
ཨོམ་ལམ་ཧུམ་ལམ་།
སྟམ་པ་ནན་།
མོ་ཧ་གྷ་ཡ་ཧུམ་ཀ་ར་ཧུམ་ཨ་།
སྟོང་པར་བསྒྲལ་།
ཆོས་ཉིད་ཀྱི་བདེན་པ་བདར་།
ཐུན་བྲབ་།
ལྔ་པོ་ལའང་དེ་བཞིན་བྱའོ་༎
ཧུམ་།
རྡོ་རྗེ་གསང་བའི་བཀའ་ལས་ནི་༎
སྡིག་ཅན་གང་ཞིག་འདའ་བྱེད་པ་༎
སྟོབས་ཆེན་ཁྲོ་བོ་ཆེན་པོ་ཡིས་༎
ཀླད་པ་ཚལ་པ་བརྒྱ་རུ་ཁོས་༎
བཛྲ་ཀི་ལི་ཀི་ལ་ཡ་།
མ་ར་ཡ་ཁ་ཐམ་ཁ་ཐམ་།
བཛྲ་ཀི་ལི་ཀི་ལ་ཡ་ཧ་ས་ར་ན
ཧ་ཏ་ན་ཧུམ་ཕཏ་མ་ར་ཡ་ཁ་ཐམ
ཁ་ཐམ་། ལྔ་པོས་ཀྱང་བརྡུང་ངོ་༌།
ཧུམ་གསུམ་གྱིས་དཀྱིལ་འཁོར་གསུམ་གསལ་གདབ་།
ཕཏ་གསུམ་གྱིས་འོད་ཟེར་དང་ལྡན་པར་བསམ་།
བཛྲ་ཀི་ལི་ཀི་ལ་ཡ་བཛྲ་ཡགྴ་ཀྲོ་དྷ་ན་ཁ་ཧི་༎
ཧ་ས་ར་ན་ཧ་ཏ་ན་ཧུམ་ཕཏ་།
བཛྲ་ཡགྴ་ཀྲོ་དྷ་ལ་ཁ་ཧི་།
ཧུམ་གསུམ་གྱིས་དཀྱིལ་འཁོར་འོད་ཟེར་དང་ལྡན་པར་བསམ་།
ཕཏ་གསུམ་གྱིས་གནས་པར་བྱའོ་༎
ཡང་མངག་པ་ལས་ཀྱི་ཕུར་པ་དྲུག་པོ་དེ་གཟི་བྱིན་བསྐྱེད་ལ་དཀྱིལ་༄༅༎
འཁོར་ལ་དགོད་དོ་༎  ༎ འཛབ་བྱ་སྟེ་།
བཛྲ་ཀི་ལི་ཀི་ལ་ཡ་ཨ་ཙིད་ཏེ་ཨ་པ་ར་ཙིད་ཏེ་།
ཛ་ཡེ་བི་ཛ་ཡེ་།
མ་མ་པ་ཤམ་ཀུ་རུ་ཧ་ས་ར་ཧ་ཏ་ན་ཧུམ་ཕཏ་།
ཨ་བེ་ཤ་ཨ་བེ་ཤ་ཡ་ཧུམ་ཕཏ་།
ཤི་ཀྲིན་ཨ་ན་ཡེ་ཧུམ་ཕཏ་།
ཛ་ལ་པ་ཡ་ཛ་ལ་པ་ཡ་ཧུམ་ཕཏ་།
ཏ་ཐ་ཡ་ཏ་ཐ་ཡ་ཧུམ་ཕཏ་།
བི་ཏ་ཡ་བི་ཏ་ཡ་ཧུམ་ཕཏ་།
མ་ར་ས་ནི་པྲ་མརྟ་ནི་ཡེ་ཧུམ་ཕཏ་།
དེ་ཡིས་ཐམས་ཅད་གང་ན་གནས་ཀྱང་སྒྲོལ་བའོ་༎
འཛབ་བསྐུལ་བ་ནི་།
རྡོ་རྗེ་གཞོན་ནུ་དང་སྲས་མཆོག་དྲུག་གི་བསྐུལ་བ་ཡང་གཏང་༌།
ཡང་ཐུན་བྲབ་དཔའ་བརྟུལ་ཆེར་བྱ་།
སྔགས་ལ་བརྩོན་པར་བྱའོ་༎
ཚོགས་ནི་ཀུན་དང་མཐུན་ནོ་༎
དེ་ལ་དྲག་པོའི་རྟགས་གདོན་ནོ་༎
དམ་རྫས་ཀྱི་ཤ་ཁྲག་ལ་མང་དུ་བལྟར་།
མཚམས་དམ་དུ་གཅད་།
དེ་ནས་ནུབ་ཐ་མ་གདབ་པའི་ལས་བྱ་སྟེ་།
གཟའ་དང་དུས་ཚོད་བསྟུན་ལ་།
གསེར་སྐྱེམས་གཏང་༌།
བདེན་པ་བདར་།
སྨོད་གཟུགས་སོ་༎
ཕུར་པ་རྣམས་བྱིན་གྱིས་བརླབས་ལ་གཟི་བྱིན་བསྐྱེད་དོ་༎
ཀི་ལ་ཡས་ཕུར་བསྐོར་ཡང་བྱས་ལ་།
དྲག་པོའི་ཆིས་གོས་གྱོན་ལ་ཕུར་པ་དགབ་སྟེ་།
སྤྲོ་བ་དང་༌།
དགུག་པ་དང་༌།
བཅིང་བ་བྱ་སྟེ་།
བསྙེན་ཕུར་དྲིལ་ལ་།
བཛྲ་ཀི་ལི་ཀི་ལ་ཡ་སརྦ་བིགྷྣན་བམ་ཧུམ་ཕཏ་།
པ་ར་ན་བིགྷྣན་ཧུམ་ཕཏ་།
ནན་ནི་ཛ་མ་ར་ས་ནི་པྲ་མརྟ་ནི་ཡེ་ཧུམ་ཕཏ་།
ཨོམ་ལམ་གཏང་༌།
བདེན་པ་བདར་ཐུན་བྲབ་བོ་༎
སེང་ལྡེང་གི་ཕུར་པ་བླངས་ལ་།
གཟི་བྱིན་བསྐྱེད་ལ་།
བཛྲ་ཀི་ལི་ཀི་ལ་ཡ་ཆེ་གེ་མོ་ཧ་ས་ར་ན་ཧ་ཏ་ན་ཧུམ་ཕཏ་།
ནན་ནི་ཛ་།
མ་ར་ས་ནི་པྲ་མརྟ་ནི་ཧུམ་ཕཏ་།
ཨོམ་ལམ་བདེན་པ་ཐུན་གསུམ་མཐུན་ནོ་༎
སྤྱི་བོའི་གཙུག་ཏུ་གདབ་བོ་༎
བྱ་ཕུར་བླངས་ལ་།
བཛྲ་ཀི་ལི་ཀི་ལ་ཡ་ཆེ་གེ་མོ་ཨ་བེ་ཤ་ཡ་ཨ་བེ་ཤ་ཡ་ཧུམ་ཕཏ་།
ནན་ནི་ཛ་།
མ་ར་ས་ནི་པྲ་མརྟ་ནི་ཧུམ་ཕཏ་།
ཨོམ་ལམ་དག་བདེན་པ་ཐུན་གསུམ་འདྲེའོ་།
ལག་པ་གཡས་པ་ལ་གདབ་།
སྐྱེར་ཕུར་བླངས་ལ་།
བཛྲ་ཀི་ལི་ཀི་ལ་ཡ་ཆེ་གེ་མོ་ཤྲི་ཀྲིན་ཨ་ན་ཡ་ཧུམ་ཕཏ་།
ནན་ནི་ཛ་མ་ར་ས་ནི་པྲ་མརྟ་ནི་ཡེ་ཧུམ་ཕཏ་།
ཨོམ་ལམ་འདྲེ་།
ལག་པ་གཡོན་ལ་གདབ་།
མཆོག་ཕུར་བླངས་ལ་།
བཛྲ་ཀི་ལི་ཀི་ལ་ཡ་ཆེ་གེ་མོ་ཛྭ་ལ་པ་ཡ་ཧུམ་ཕཏ་།
ནན་ནི་ཛི་།
མ་ར་ས་ནི་པྲ་མརྟ་ནི་ཡེ་ཧུམ་ཕཏ་།
ཨོམ་ལམ་འདྲེ་།
རྐང་པ་གཡོན་ལ་གདབ་།
ལྕགས་ཕུར་བླངས་ལ་།
བཛྲ་ཀི་ལི་ཀི་ལ་ཡ་ཏ་ཐ་ཡ་ཏ་ཐ་ཡ་ཧུམ་ཕཏ་།
ནན་ནི་ཛ་།
མ་ར་ས་ནི་པྲ་མརྟ་ནི་ཡེ་ཧུམ་ཕཏ་།
ཨོམ་ལམ་འདྲེ་།
རྐང་པ་གཡས་པ་ལ་གདབ་བོ་༎
ཙན་དན་ནམ་རྒྱ་ཤུག་གི་ཕུར་པ་བླངས་ལ་།
ཨོམ་བཛྲ་ཀི་ལི་ཀི་ལ་ཡ་ཆེ་གེ་མོ་བི་ཏ་ཡ་བི་ཏ་ཡ་ཧུམ་ཕཏ་།
ནན་ནི་ཛ་མ་ར་ས་ནི་མརྟ་ནི་ཡེ་ཧུམ་ཕཏ་།
ཨོམ་ལམ་འདྲེ་།
ལྟེ་བ་ལ་གདབ་བོ་༎
སྲུང་མ་གསུམ་གྱི་ཐུན་ཀྱང་བྲབ་བོ་༎
ལིངྒའི་ལྷག་ལྷོག་དང་༌།
སྨན་དང་༌།
རཀྟ་གསུམ་རེ་མོས་ཀྱི་ལྷ་ལ་མཆོད་དོ་༎
དུར་ཁྲོད་ཀྱི་གནས་སུ་ཁྱེར་ལ་ཟོར་ལ་བསྟན་ལ་།
མ་ཉེས་པའི་དབང་གཟུགས་།
ཀ་ར་བིང་ཀ་ལའི་རྔ་རྒྱ་ལྕག་གིས་བྲབ་ཅིང་༌།
ཟོར་གྱི་གཏིང་ལ་བསྐུལ་ཟོར་འཕང་ངོ་༌༎
ངན་པ་བཟློག་གོ་། དྲག་པོའི་ལས་༄༅༎
ཞི་ཚེ་བྱས་པས་།
ཚེའི་ཆོ་ག་ཞག་གཅིག་བྱ་།
དངོས་གྲུབ་བླང་ངོ་༌།
ཞེ་སྡང་སོལ་དུམ་བཅག་པ་འདྲ་བའི་བསྒྲུབ་པའོ
༎ ༎ ལྷ་ཡེ་ཤེས་ལྷ་དྲུག་གིས་འཇིག་རྟེན
ལྷ་དྲུག་ལས་ལ་འཁོར་བར་ཤེས་པར་བྱ་།
འཇིག་རྟེན་པ་དྲུག་ལས་ལ་མི་འགྲོ་ན་།
ཉམས་བརྟགས་ལ་།
སྔགས་བཟློག་ལ་བསླས་།
དེ་ལས་ལ་འགྲོ་མི་འགྲོའི་ཆོ་བྱེད་དོ་༎
མི་འགྲོ་ན་འཁོར་ལོ་ཞབས་འོག་བཅུག་ལ་གཟིར་བར་བྱའོ་༎
དེ་ཡིས་ལས་རྣམས་ངེས་པར་བྱེད་༎
ཀུན་ཏུ་བཟང་པོའི་ངང་ཉིད་ནས་༎
གཡོས་པ་མེད་དེ་རབ་ཏུ་གཡོས་༎
ལྡེག་པ་མེད་དེ་རབ་ཏུ་ཞིག་། གནང་བ་མེད་དེ་རབ་ཏུ་སྣང་༌༎
དེ་ལ་དྲག་པོའི་བསྒྲུབ་པ་འབྱུང་༌༎
ཞེ་སྡང་དྲག་པོ་རབ་ཏུ་གཡོས་།
རབ་ཏུ་འགུལ་།
རབ་ཏུ་ལྡེག་། རབ་ཏུ་རྟོགས་།
རབ་ཏུ་ཆོམས་།
མ་རིག་པའི་སེམས་ཅན་ལ་།
དྲག་པོ་བསྒྲུབ་པས་ཉོན་མོངས་བསྒྲལ་༎
ཉོན་མོངས་རྩ་མཆོག་བཞིན་དུ་འཚིག་། དྲག་པོ་ལས་ཀྱི་བསྒྲུབ་པ་ནི་༎
མ་རུངས་པའི་སེམས་ཅན་ལ་༎
མཚོན་གྱི་རྒྱལ་པོ་ལྟ་བུར་སྤྱོད་༎
འགྱུར་མེད་དྲག་པོའི་བསྒྲུབ་པ་ཡིན་༎
ཞེས་གསུངས་སོ་༎
རྡོ་རྗེ་ཕུར་པ་ཆེན་པོ་གསོད་བྱེད་འབར་བའི་རྒྱུད་ལས་།
དྲག་པོ་ཁྲོ་བོ་བསྒྲུབ་པའི་ལེའུ་སྟེ་བཅུ་གསུམ
པའོ་༎ ༎ ད་ནི་དྲེགས་པ་བསྒྲུབ་པའི་ཏིང
ངེ་འཛིན་ལ་སྙོམས་པར་ཞུགས་ཏེ་།
དྲེགས་པ་སྣ་ཚོགས་ཀྱི་བསྒྲུབ་པ་ནི་།
གིང་ཉི་ཤུ་རྩ་གཅིག་དང་༌།
གིང་བཅོ་བརྒྱད་དང་༌།
གིང་དྲུག་དང་༌།
གིང་བཞི་དང་༌།
གིང་གཅིག་པ་དང་༌།
ཀུན་ནི་བཤད་རྒྱུད་དང་བསྟན་པའི་སྲུང་བའི་རྒྱུད་གཞན་ནས་བསྟན་ནོ་༎
འདི་རུ་ནི་སྒྲོལ་གིང་གསུམ་གྱིས་བགྲུབ་པའི་བསྟན་ཏེ་།
ཁུང་ལྡོག་ཆེ་།
ལས་མྱུར་།
བན་དེ་ཕལ་གྱི་བྱ་བ་མིན་།
ལྟ་བ་ཆེ་བ་།
དམ་ཚིག་བསྲུང་བ་།
སྔགས་ལ་བརྩོན་པ་།
དེ་ལྟ་བུའི་རྣལ་འབྱོར་གྱིས་བྱ་བར་གསུངས་༎
དྲག་པོ་བསྒྲུབ་པའི་ལས་འདི་ཉིད་༎
གང་ལྟར་བྱས་ཀྱང་འགྲུབ་པར་འགྱུར་༎
བསྒྲུབ་པ་ལས་ཀྱི་མཚན་ཉིད་འདི་ལྟ་སྟེ་།
དཀར་པོ་བདུན་པའི་ལས་ཉིད་དེ་༎
དྲེགས་པ་ནག་པོ་སྤྲིན་མདོག་ཅན་༎
སློབ་ཞུ་ནག་པོ་མགོ་ལ་གྱོན་།
ནག་པོ་འབུམ་དང་སྙིང་ཁྲག་བཅས་༎
ནག་བྲན་འབུམ་གྱི་བདག་པོ་ཡིན་།
བདུད་དཔུང་ནག་པོ་སྤྲིན་ལྟར་གཏིབས་༎
གྲིབ་སོ་ནག་པོའི་དམག་དང་བཅས་༎
བདུད་པོ་བསྙོས་ན་ཐོགས་པ་མེད་༎
བདུད་པོའི་ལས་སུ་ཤེས་པར་གྱིས་༎
གཉིས་ཀྱིས་ལས་བྱེད་ཕོ་ཉ་མགྱོག་། དགེ་བསྙེན་གཞོན་ནུ་འཁོར་དང་བཅས་༎
དུང་འཕྲེང་བགྲང་ཞིང་ལས་རྣམས་མྱུར་༎
སྙིང་ཁྲག་དྲོན་མོ་འཐུང་བ་དང་༌༎
ཉི་མའི་ཟེར་ལ་ལས་རྣམས་རྒྱུ་༎
དུས་རྟག་ཏུ་ནི་ལས་རྣམས་བྱ་༎
བདུད་དང་རྒྱལ་པོ་དགེ་བསྙེན་གསུམ་༎
གནས་ལ་ཕབ་ཅིང་རྒྱུ་བའི་དུས་སུ་བསྐུལ་།
དེ་གསུམ་མ་མོར་བསྒྲུབ་པ་རྣམས་༎
དྲེགས་པ་ཕོ་རྣམས་གྲུབ་པར་འགྱུར་༎
ཞེས་དྲེགས་པ་ཕོ་མོ་བསྒྲུབ་སྟེ་།
གནས་བརྟག་པ་ནི་།
བདུད་ཀྱི་རིགས་དང་མཐུན་པའི་གནས་༎
དགེ་བསྙེན་རིགས་དང་མཐུན་༄༅༎
པའི་གནས་༎
རྒྱལ་པོའི་རིགས་དང་མཐུན་པའི་གནས་༎
གསུམ་ཀ་འཛོམས་ན་བསྒྲུབ་ཤིན་ཏུ་མྱུར་།
མ་འཛོམས་གཅིག་ལ་བརྟེན་པར་བྱ་༎
བསྒྲུབ་པའི་རྫས་རྣམས་བསགས་པར་བྱ་༎
ཐོད་པ་སྐྱ་བོ་ཁ་སྦྱར་ལ་༎
ཉམས་པའི་མིང་བྱང་གཞུག་པར་བྱ་༎
ཐོད་པ་ལ་ཡང་ཡི་གེ་བྲི་བར་བྱ་༎
ཐོད་པ་ཁ་སྦྱར་ལེགས་པར་འགྲིག་། སྤྱི་བོར་བུག་པ་དབུག་པར་བྱ་༎
ཐུན་རྫས་སྣ་ཚོགས་བསགས་བྱས་ཏེ་༎
ལས་ཀྱི་མཐའ་བརྟུལ་ཐུན་ལ་སྐྱེལ་༎
དེ་ཕྱིར་ཐུན་ལ་བརྩོན་པར་བྱ་༎
སྤྱི་བོའི་བུག་པར་ཐུན་རྣམས་བྲབ་པར་བྱ་༎
ནང་གི་ལིངྒ་གསལ་བར་བསྒོམ་།
དེ་ལ་ཐུན་གྱིས་སྒྲོལ་བར་ངེས་༎
དེ་ནི་སྒྲོལ་བའི་ཐུན་ཡིན་ནོ་༎
ད་ནི་མཐུན་པའི་རྫས་བསྟན་ཏེ་༎
ཡང་ཐོད་པ་དཀར་པོ་གཅིག་གི་ནང་དུ་།
ལུག་ནག་པོའི་སྙིང་ཁྲག་དང་༌།
རྟ་ནག་པོའི་སྙིང་ཁྲག་དང་༌།
དྲེའུ་ནག་པོའི་སྙིང་ཁྲག་དང་༌།
དེ་གསུམ་ནི་བདུད་ཀྱི་རྒྱལ་པོའི་རྫས་སོ་༎
དེ་ལ་བརྟེན་ཏེ་བསྒྲུབ་པར་བྱའོ་༎
ར་དཀར་པོ་དང་རྟ་དཀར་པོ་དང་༌༎
བྱ་དཀར་པོ་ལུག་དཀར་པོ་དང་༌༎
དེ་བཞིའི་ཤ་ཁྲག་ནི་སྲོག་བདག་རྒྱལ་པོའི་མཐུན་པའི་རྫས་༎
འོད་ལྷ་དཀར་པོ་ཞེས་ཀྱང་བྱ་༎
གནམ་ལྷ་བྱང་ཆུབ་ཅེས་ཀྱང་བྱ་།
དེ་ལ་རྟེན་ཏེ་བསྒྲུབ་པར་བྱ་༎
ར་ཞུར་ཕོའི་སྙིང་ཁྲག་དང་༌།
ཁམ་པ་དགེ་སྣའི་ཁྲག་དང་༌།
སྔོན་པོ་འགབ་ནག་ཁྲག་དང་༌།
བྲ་བོ་རྟིང་དཀར་གྱི་ཁྲག་དང་༌།
དེ་བཞི་འཚོགས་པར་བསགས་པ་ནི་༎
དགེ་བསྙེན་ཆེན་པོ་བསྒྲུབ་པའི་རྫས་༎
དགེ་བསྙེན་གཞོན་ནུ་ཚུལ་འཆང་ཞེས་ཀྱང་བྱ་།
རྡོ་རྗེ་ལེགས་པ་ཞེས་ཀྱང་བྱ་༎
རྡོ་རྗེ་ལྟེང་དཀར་ཞེས་ཀྱང་བྱ་༎
ཐད་ལ་ཡ་བཞུར་ཞེས་ཀྱང་བྱ་༎
དེ་ལྟར་རྫས་རྟེན་ཏེ་བསྒྲུབ་།
མི་ཡི་སྙིང་དང་ཁྲག་གིས་ནི་༎
ལྷ་འདྲེ་སྡེ་གསུམ་མཉེས་པའི་རྫས་༎
དེ་རྣམས་ལ་ནི་གཏོར་མ་བྱ་༎
མནྡལ་གྲུ་གསུམ་གྱི་སྟེང་དུ་གཞག་། ཐོད་པ
གྲུ་གསུམ་གྱི་ནང་དུ་གཞག་། དེ་ནས་དང
པོ་མཚམས་གཅད་དེ་༎
དང་པོ་སྟོང་པ་ཉིད་དུ་བསམ་༎
དེ་ལས་ཧུམ་དུ་གྱུར་པར་བསམ་༎
སྤྲོས་པས་རྡོ་རྗེའི་གུར་དུ་གྱུར་པར་བསམ་༎
སྤྲོས་པས་འོད་དུ་གྱུར་པར་བསམ་།
དེ་ལས་།
ཨོམ་བཛྲ་ཀི་ལི་ཀི་ལ་ཡ་སརྦ་བིགྷྣན་བམ་ཧུམ་ཕཏ་།
ཅེས་པས་བདག་རྡོ་རྗེ་གཞོན་ནུར་གྱུར་པར་བསམ་།
བདག་གི་ཐུགས་ཀ་ནས་ཉི་མའི་དཀྱིལ་འཁོར་བཅུ་དང་བཅས་པར་བསམ་།
ཨོམ་བཛྲ་ཀྲོ་དྷ་ཧུམ་ཀ་ར་ཧུམ་།
ཁྲོ་བོ་བསྐྱེད་།
གྱེར་བཏང་གལ་མེད་།
མ་བཏང་མི་སྟོ་།
སྔགས་ཀྱི་མཚམས་གཅད་།
འདི་ནི་འཇིག་རྟེན་པ་བསྒྲུབ་པ་ཡིན་པས་།
ལུས་བསྲུང་དྲག་ཏུ་བྱ་།
བཛྲ་ཀི་ལི་ཀི་ལ་ཡ་སརྦ་བིགྷྣན་བམ་ཧུམ་ཕཏ་།
གནས་གསུམ་དུ་བསྲུང་༌།
རྟ་མགྲིན་དང་བདུད་རྩི་འཁྱིལ་པས་ཀྱང་གནས་དྲུག་ཏུ་བསྲུང་༌།
སྲིད་པའི་རླུང་གིས་ཀྱང་མི་བསྐྱོད་པར་བསམ་།
ལྷ་གསལ་བར་བྱས་ལ་།
རྡོ་རྗེ་གཞོན་ནུ་ལ་སྨན་རག་གསུམ་ལན་གསུམ་མཆོད་དོ་༎
འཛབ་བཟླས་ཏེ་།
ཨོམ་བཛྲ་ཀི་ལི་ཀི་ལ་ཡ་སརྦ་བིགྷྣན་བམ་ཧུམ་ཕཏ་།
བརྒྱ་ཙམ་བཟླས་སོ་༎
འཇིག་རྟེན་༄༅༎
པ་བཟླས་ཏེ་།
ཏ་ཐ་ཡ་ཏ་ཐ་ཡ་།
ཤྲི་ཀྲམ་ཀར་ཡེ་།
ཧ་ས་ར་ན་ཧ་ཏ་ཧུམ་ཕཏ་།
ཅེས་ཐོད་པའི་ནང་དུ་ཉུངས་ཀར་དང་ཡུངས་ནག་གིས་བྲབ་ཅིང་བཟླས་པས་༎
ཕོ་བདུད་གསུམ་རབ་ཀྱིས་མངོན་དུ་སྒྲོལ་བར་བྱེད་།
འབྲིང་ལ་འོད་དཀྱིལ་དཀྱིལ་འོང་བའོ་༎
ཐ་མ་ར་དང་༌།
རྟ་དང་༌།
བྱ་དང་༌།
མི་རེག་དཀར་ནག་དང་༌།
ཟ་འོག་དང་༌།
བེར་ཆེན་དང་ཀུན་འབྱུང་ངོ་༌༎
དེ་ལྟར་བྱུང་ན་ལས་མི་བྱེད་པ་ཡིན་པས་།
བདུད་ཀྱི་སྲོག་ཡ་ཡིན་།
དགེ་བསྙེན་གྱི་སྲོག་ར་ན་ཡིན་།
རྒྱལ་པོའི་སྲོག་ཀར་ཉེ་ཡིན་།
དེ་གསུམ་དབང་དུ་བསྡུས་ལ་།
ཡེ་ཤེས་ལྷའི་སྔགས་ཀྱིས་མཐའ་བསྐོར་ལ་༎
བཟླས་ཅིང་ཕུར་བུའི་གཟི་བརྗིད་བསྐྱེད་ཅིང་གཟིར་བས་ལས་མི་སྲིད་དོ་༎
དེ་ལྟར་བྱུང་བ་དང་༌།
ཐུན་དུས་དྲུག་ཏུ་བྲབ་བོ་༎
བར་བར་དུ་བསྟོད་ཅིང་བསྐུལ་ཏེ་།
རྡོ་རྗེ་གཞོན་ནུའི་རིག་འཛིན་རྣམས་༎
སྲིད་པ་རྡོ་རྗེ་གྲུབ་མཛོད་ཅིག་། སྲིད་པ་རྡོ་རྗེ་ཕུར་པའི་ལྷ་༎
ཡེ་ཤེས་ཁྲོ་བོ་གྲུབ་པར་མཛོད་༎
སྲིད་པའི་ཕུར་བུ་བསྒྲུབ་པ་དང་༌༎
དབང་དང་དངོས་གྲུབ་བླང་བྱའི་ཕྱིར་༎
ཡེ་ཤེས་ཁྲོ་བོ་གཤེགས་སུ་གསོལ་།
ཁྲོ་བོ་ཆེན་པོ་གཤེགས་ནས་ཀྱང་༌༎
རྟགས་དང་མཚན་མ་བསྟན་པ་དང་༌༎
ཀི་ལ་ཡ་ཡི་དངོས་གྲུབ་སྩོལ་༎
ཕོ་བདུད་གསུམ་བསྐུལ་ཏེ་༎
དམ་ཚིག་ཆེན་པོའི་དུས་ལ་བབ་༎
ཁྱེད་ཀྱི་དམ་ཚིག་དུས་ལ་བབ་།
མཐུ་རྩལ་དབྱུང་བའི་དུས་ལ་བབ་༎
བྲན་དང་ཕོ་ཉ་བཀའ་ཉན་ཚོགས་༎
སྔོན་ཆད་ཇི་བཞིན་དམ་བཅས་པའི་༎
མངོན་སྤྱོད་འཕྲིན་ལས་མྱུར་དུ་མཛོད་༎
ཅེས་ཡང་ཡང་དུ་བསྐུལ་ལོ་༎
དེ་ལྟར་ཞག་ཉི་ཤུ་རྩ་ལྔ་བྱས་པས་།
འཇིག་རྟེན་པ་ཐོལ་ཐོལ་སྨྲ་བ་དང་༌༎
མངོན་དུ་འོང་བ་དང་༌།
ལས་ཅི་བྱ་ཟེར་བ་དང་གཏོར་མ་མེ་རུ་འབར་བ་དང་༌།
འོད་འོང་བ་དང་༌།
སྒྲ་འོང་བ་དང་༌།
ལྷ་འདྲེན་ཉམས་པ་མངོན་དུ་ཁུགས་པ་དང་༌།
དེ་ལྟར་བྱུང་ན་གཏོར་མ་དང་༌།
མིང་བྱང་བསྲེགས་ལ་གཏོར་མ་དབུལ་༎
དེ་ལྟར་བྱས་ན་ལྷ་ཡང་འཆི་༎
ཞེས་འབྱུང་ངོ་༌༎
ཐམས་ཅད་གཅིག་ཏུ་དྲིལ་བའི་སྔགས་༎
མུ་མང་རན་ལམ་མཛེས་པར་བྱ་༎
སྒྲོལ་བྱེད་གསུམ་པོ་དབང་དུ་སྡུད་༎
གཅིག་པ་དྲིལ་སྔགས་འཆི་བདག་བདུད་༎
གཉིས་པ་དྲིལ་སྔགས་སྲོག་བདག་ཤར་༎
གསུམ་པ་དྲིལ་སྔགས་དགེ་བསྐན་བདག་། དེ་ཡིས་ལས་རྣམས་འགྲུབ་པར་འགྱུར་༎
རྟགས་རྣམས་མྱུར་དུ་བྱུང་བ་དང་༌༎
བསྐང་བའི་ཆོ་ག་དེ་བཞིན་བྱ་༎
གལ་ཏེ་རྟགས་རྣམས་མ་བྱུང་ན་༎
གཟིར་སྔགས་དྲག་པོ་འདི་ལྟ་སྟེ་༎
ཨོམ་བཛྲ་ཀི་ལི་ཀི་ལ་ཡ་།
གརྫ་ཧ་ན་།
ད་ཧ་།
པ་ཙ་།
བན་དྷ་།
ཧུ་ལུ་།
ཕོ་ཏ་།
ཙིན་དྷ་།
བིནྡྷ་།
ཕོ་ཏ་པ་ར་ཙིཏ་ཏེ་།
ཛ་ཡེ་བི་ཛ་ཡེ་།
ཀ་ཏང་ཀ་ཏེ་ཡེ་།
ཤྲི་ཀྲང་ཀར་ཉེ་ཡེ་།
ཏ་ཐ་ཡ་ཏ་ཐ་ཡ་ཧུམ་ཕཏ་།
མ་ར་ས་ན་པྲ་མརྟ་ནི་ཡེ་ཧུམ་ཕཏ་།
སརྦ་བིགྷྣན་བམ་ཧུམ་ཕཏ་།
མནན་ཅིང་གཟིར་བའི་སྔགས་རྣམས་འདི་ལྟ་སྟེ་།
དྲག་པོའི་ལས་སྔགས་ཞེས་ཀྱང་བྱ་།
འཇིག་རྟེན་དྲེགས་པ་གཟིར་སྔགས་ཞེས་ཀྱང་བྱ་།
ལས་རྣམས་ཐམས་ཅད་འདུས་པའི་སྔགས་༄༅༎
ཞེས་ཀྱང་བྱ་།
དྲག་པོའི་ལས་སྔགས་འདི་རྣམས་ནི་༎
ཐ་མ་བདུད་ལ་གཏད་པར་བྱ་༎
ཡང་ན་རིམ་པར་ཤེས་པར་གྱི་༎
སྒྲོལ་བྱེད་ཆེན་པོ་གིང་ཆེན་གསུམ་༎
ལྷ་འདྲེ་སྡེ་གསུམ་སྙིང་པོ་བདུས་༎
སྒྲོལ་བའི་ལས་སྔགས་ཁྱེད་ལ་གཏད་།
ཅེས་སྒྲོལ་བའི་ལས་རྣམས་བྱེད་པར་ནུས་༎
ཅེས་གསུངས་སོ་༎
རྡོ་རྗེ་ཕུར་པ་ཆེན་པོ་གསོད་བྱེད་འབར་བའི་རྒྱུད་ལས་།
སྒྲོལ་གིང་རྣམ་པ་གསུམ་བསྟན་པའི་ལེའུ་སྟེ་བཅུ
བཞི་པའོ་༎ ༎ དེ་ནས་བཅོམ་ལྡན་འདས་ཁྲཽ
བོ་ཐམས་ཅད་ཀྱི་མཚན་ཉིད་བསྟན་པའི་ཏིང་ངེ
འཛིན་ལ་སྙོམས་པར་ཞུགས་ཏེ་།
ཁྲོ་བོ་ནི་།
བཞད་པའི་ཁྲོ་བོ་དང་༌།
མཛེས་པའི་ཁྲོ་བོ་དང་༌།
འཇིགས་པའི་ཁྲོ་བོ་དང་གསུམ་མོ་༎
ཞི་བའི་ཁྲཽ་བོ་དང་༌།
བསྒྲུབ་པའི་ཁྲོ་བོ་དང་༌།
བསྒྲུབ་པ་ཆེན་པོའི་ཁྲོ་བོ་དང་༌།
དྲག་པོའི་ཁྲོ་བོ་དང་༌།
རྒྱས་པའི་ཁྲོ་བོའོ་༎
མེའི་ཁྲོ་བོ་དང་༌།
ཟོར་གྱི་ཁྲོ་བོ་དང་༌།
མནན་པའི་ཁྲོ་བོ་དང་༌།
དབྱེ་བའི་ཁྲོ་བོ་དང་༌།
སྒྲོལ་བའི་ཁྲོ་བོའོ་།
ཁྲོ་བོ་ལ་ལ་ནི་གཏུམ་པ་ཆེ་།
ལ་ལ་ནི་བརྗེད་མེད་།
ལ་ལ་ནི་དྲག་ཤུལ་ཆེ་།
ལ་ལ་ནི་རྫི་རྣོ་༎
ལ་ལ་ནི་བང་མགྱོགས་།
ལ་ལ་ནི་ཤ་ཟ་།
ལ་ལ་ནི་ཁྲག་འཐུང་༌།
ལ་ལ་ནི་ཀེང་རུས་འཇོམས་།
ལ་ལ་ནི་སྲོག་གཅོད་།
ཁྲོ་བོའི་རིགས་ནི་།
ལ་ལ་ནི་རྒྱ་གར་གྱི་རིགས་།
ལ་ལ་ནི་རྒྱ་ནག་གི་རིགས་།
ལ་ལ་ནི་ཧོར་གྱི་རིགས་།
ལ་ལ་ནི་ཆུ་བུར་གྱི་རིགས་།
ལ་ལ་ནི་ཞང་ཞུང་གི་རིགས་།
ལ་ལ་ནི་སུམ་པའི་རིགས་།
ལ་ལ་ནི་མོན་པའི་རིགས་།
ལ་ལ་ནི་ལྷའི་རིགས་།
ལ་ལ་ནི་བྱོལ་སོང་གི་རིགས་།
ལ་ལ་ནི་ཡི་དགས་ཀྱི་རིགས་།
ལ་ལ་ནི་དམྱལ་བའི་རིགས་།
ཁྲོ་བོའི་རིགས་ནི་སོ་སོར་འབྱུང་༌།
དེ་རྣམས་ལས་ཞི་བའི་ཁྲོ་བོ་མདངས་དང་ལྡན་༎
དྲག་པོའི་ཁྲོ་བོ་ཁྲོ་གཉེར་ཅན་༎
ཞེས་བྱ་བའོ་༎
ཕྱི་ལྟར་གྱི་ཁྲོ་བོ་།
ནང་ལྟར་གྱི་ཁྲོ་བོ་༎
གསང་བ་ལྟར་གྱི་ཁྲོ་བོ་དང་གསུམ་དུ་འདུས་སོ་༎
ཁྲོ་བོའི་རིགས་རྣམས་མ་ཤེས་ན་༎
འཆོལ་བའི་ཁྲོ་བོས་དོན་མི་འགྲུབ་༎
ནས་ལ་བྲ་བོ་སྐྱེ་མི་སྲིད་༎
ས་བོན་མེད་པར་བྱང་ཆུབ་མྱུ་གུ་སྐྱེ་མི་སྲིད་༎
དེ་ལྟར་བརྟག་པ་ཞིབ་ཏུ་བྱ་༎
འདི་ནི་དྲག་པོའི་ཁྲོ་བོ་སྟེ་༎
རྒྱ་ནག་ཁྲོ་བོ་ཚུལ་ཡིན་ནོ་༎
ཆས་ལ་འགྱུར་མེད་འཇིགས་པའི་ཧུམ་སྒྲ་འདོན་།
གཟིགས་པས་ལྷ་སྲིན་སྡེ་བརྒྱད་ཟིལ་གྱིས་གནོན་།
ཁྲོས་པ་ཐམས་ཅད་དབང་དུ་སྡུད་།
ཐམས་ཅད་སྒྲལ་ཞིང་བདེ་བའི་གནས་སུ་སྐྱེལ་།
ཞེས་བྱའོ་།
རྡོ་རྗེ་ཕུར་པ་ཆེན་པོ་གསོད་བྱེད་འབར་བའི་རྒྱུད་ལས་།
ཁྲོ་བོའི་མཚན་ཉིད་ཟུར་བསྟན་པའི་ལེའུ་སྟེ་བཅོ
ལྔ་པའོ་༎ ༎ དེ་ནས་དྲག་པོ་སྔགས་ཀྱི
འཕྲེང་བའི་ཏིང་ངེ་འཛིན་ལ་སྙོམས་པར་ཞུགས་ཏེ
། ཡེ་ཤེས་ལྷ་ཡི་སྔགས་རྣམས་དང་༌༎
ཕོ་རྒྱུད་མོ་རྒྱུད་སྔགས་རྣམས་ལ་།
དྲག་སྔགས་སྔགས་ཀྱི་འཕྲེང་བ་འབྱུང་༌༎
བསྟན་པ་ཡོངས་ཀྱི་སྙིང་པོ་སྟེ་༎
རྒྱལ་བའི་བཀའ་རྣམས་མ་ལུས་རྫོགས་༎
འཇིག་རྟེན་དྲེགས་པའི་མ་མོ་དང་༌༎
དྲག་པོ་ལས་ཀྱི་དྲེགས་པ་ཕོ་༎
ཡང་དག་ཉིད་དུ་དྲིལ་བའི་༄༅༎
ཕྱིར་༎
སྔགས་ཀྱི་འཕྲེང་བ་འདི་ལྟར་བསྟན་༎
ཨོམ་བཛྲ་ཀི་ལི་ཀི་ལ་ཡ་།
ཨ་ཙིད་ཏེ་ཨ་པ་ར་ཙིད་ཏེ་།
ཛ་ཡེ་བི་ཛ་ཡེ་།
ཀ་ཏང་ཀ་ཏེ་ཡེ་ཤྲི་ཀྲང་ཀར་ཉེ་ཡ་།
མ་ར་ས་ན་པྲ་མརྟ་ནི་ཡེ་ཕཏ་།
སརྦ་བིགྷྣན་བམ་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
ཨ་ཙིད་ཏེ་ཨ་པ་ར་ཙིད་ཏེ་།
ཧུམ་མ་མ་པ་ཤི་ཀུ་རུ་ཤྲི་ཀྲམ་ཀར་ཉེ་ཡེ་།
ཧ་ས་ར་ན་ཧ་ཏ་ན་ཧུམ་ཕཏ་།
ཨ་བི་ཤ་ཡ་ཨ་བེ་ཤ་ཡ་ཧུམ་ཕཏ་།
ཤྲི་ཀྲིན་ཨ་ན་ཡ་ཧུམ་ཕཏ་།
ཛ་ལ་པ་ཡ་ཛ་ལ་པ་ཡ་ཧུམ་ཕཏ་།
ཏ་ཐ་ཡ་ཏ་ཐ་ཡ་ཧུམ་ཕཏ་།
བི་ཏ་ཡ་བི་ཏ་ཡ་ཧུམ་ཕཏ་།
མ་ར་ས་ན་པྲ་མརྟ་ནི་ཧུམ་ཕཏ་།
སརྦ་བིགྷྣན་བམ་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
ཛ་ཡེ་བི་ཛ་ཡེ་།
མ་ཏམ་ཉ་ན་ཀ་ར་ཨི་ད་ན་།
ཤྲི་ཀྲང་ཀར་ཉེ་ཡེ་།
ཧ་ས་ར་ན་ཧ་ཏ་ན་ཧུམ་ཕཏ་།
ཨ་བེ་ཤ་ཡ་ཨ་བེ་ཤ་ཡ་ཧུམ་ཕཏ་།
ཤྲི་ཀྲིན་ཨ་ན་ཡ་ཧུམ་ཕཏ་།
ཛ་ལ་པ་ཡ་ཛ་ལ་པ་ཡ་ཧུམ་ཕཏ་།
ཏ་ཐ་ཡ་ཏ་ཐ་ཡ་ཧུམ་ཕཏ་།
བི་ད་ཡ་བི་ད་ཡ་ཧུམ་ཕཏ་༎
མ་ར་ས་ན་པྲ་མརྟ་ནི་ཡེ་ཧུམ་ཕཏ་།
སརྦ་བིགྷྣན་བམ་ཧུམ་ཕཏ་།
བཛྲ་ཀི་ལི་ཀི་ལ་ཡ་།
ཀ་ཏང་ཀ་ཏེ་ཡེ་།
དྷ་དྷ་མ་མ་ཀརྨ་ཤྲི་ཀྲམ་ཀར་ཉེ་།
ཧ་ས་ར་ན་ཧ་ཏ་ན་ཧུམ་ཕཏ་།
ཨ་བེ་ཤ་ཡ་ཨ་བེ་ཤ་ཡ་ཧུམ་ཕཏ་།
ཛྭ་ལ་པ་ཡ་ཛྭ་ལ་པ་ཡ་ཧུམ་ཕཏ་།
ཏ་ཐ་ཡ་ཏ་ཐ་ཡ་ཧུམ་ཕཏ་།
མ་ར་ས་ནི་པྲ་མརྟ་ནི་ཡེ་ཧུམ་ཕཏ་།
སརྦ་བིགྷྣན་བམ་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
ཨ་ཙིཏྟེ་ཨ་པ་ར་ཙིད་ཏེ་།
ཧུམ་མ་མ་པ་ཤིང་ཀུ་རུ་ཤྲི་ཀྲང་ཀར་ཉེ་ཡེ་།
མ་ར་ས་ན་པྲ་མརྟ་ན་ཡེ་ཧུམ་ཕཏ་།
སརྦ་བིགྷྣན་བམ་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
ཛ་ཡེ་བི་ཛ་ཡེ་།
མ་ཏམ་ཉ་ཀ་ར་ཨི་ནན་།
ཤྲི་ཀྲང་ཀར་ཉེ་ཡ་།
མ་ར་ས་ན་པྲ་མརྟ་ནི་ཡེ་ཧུམ་ཕཏ་།
སརྦ་བིགྷྣན་བམ་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
ཀ་ཏང་ཀ་ཏེ་ཡེ་།
ད་ཏི་མ་མ་ཀརྨ་།
ཤྲི་ཀྲམ་ཀར་ཉེ་ཡེ་།
མ་མ་ས་ནི་པྲ་མརྟ་ནི་ཡེ་ཧུམ་ཕཏ་།
སརྦ་བིགྷྣན་བམ་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
ཨ་ཙིད་ཏེ་ཨ་པ་ར་ཙིཏྟེ་།
ཧུམ་མ་མ་པ་ཤི་ཀུ་རུ་།
ཤྲི་ཀྲང་ཀ་ར་ཉེ་ཡེ་།
ཧ་ས་ར་ན་ཧ་ཏ་ན་ཧུམ་ཕཏ་།
མ་ར་སི་ན་པྲ་མརྟ་ན་ཡེ་ཧུམ་ཕཏ་།
སརྦ་བིགྷྣན་བམ་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
ཛ་ཡེ་བི་ཛ་ཡེ་།
མ་ཏམ་ཉ་ཀ་ཨི་ནན་།
ཤྲི་ཀྲང་ཀར་ཉེ་ཡེ་།
ཧ་ས་ར་ན་ཧ་ཏ་ན་ཧུམ་ཕཏ་།
མ་ར་སི་ན་པྲ་མརྟ་ན་ཡེ་ཧུམ་ཕཏ་།
སརྦ་བིགྷྣན་བམ་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
ཀ་ཏང་ཀ་ཏེ་ཡེ་།
ད་ཏི་མ་མ་ཀརྨ་།
ཤྲི་ཀྲང་ཀར་ཉེ་ཡེ་།
སརྦ་བིགྷྣན་བམ་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
ཨ་ཙིད་ཏེ་ཨ་པ་ར་ཙིད་ཏེ་།
ཧུམ་མ་མ་པ་ཤི་ཀུ་རུ་།
ཤྲི་ཀྲང་ཀར་ཉེ་ཡེ་།
ནན་ནི་ཛེ་།
ཨོམ་བཛྲ་ཀི་ལི་ཀི་ལ་ཡ་།
ཛ་ཡེ་བི་ཛ་ཡེ་།
མ་ཏ་མ་ཉ་ཀ་ར་ཨི་ནན་།
ཤྲི་ཀྲང་ཀར་ཉེ་ཡེ་།
ནན་ནི་ཛ་།
ཨོམ་བཛྲ་ཀི་ལི་ཀི་ལ་ཡ་།
ཀ་ཏང་ཀ་ཏེ་ཡེ་།
ད་དི་མ་མ་ཀརྨ་ཤྲི་ཀྲམ་ཀར་ཉེ་ཡེ་།
ནན་ནི་ཛ་།
ཨོམ་བཛྲ་ཀི་ལི་ཀི་ལ་ཡ་།
ཆེ་གེ་མོ་ཛཧཧུམ་བམ་ཧོ་།
པ་ར་ན་བི་ཏན་།
ཙིན་ད་ཙིན་ད་།
ཨ་ཙིད་ཏེ་ཨ་པ་ར་ཙིད་ཏེ་ཡེ་།
ཛ་ཡེ་བི་ཛ་ཡེ་།
ཀ་ཏང་ཀ་ཏེ་ཡེ་།
ཧུམ་མ་མ་པ་ཤིང་ཀུ་རུ་།
མ་ཏང་ཉ་ཀ་ར་ཨི་ནན་།
ད་ཏི་མ་མ་ཀརྨ་།
ཤྲི་ཀྲང་ཀར་ཉེ་ཡེ་།
ཧ་ས་ར་ན་ཧ་ཏ་ན་ཧུམ་ཕཏ་༎
ཨ་བི་ཤ་ཡ་ཨ་བེ་ཤ་ཡ་ཧུམ་ཕཏ་།
ཤྲི་ཀྲིན་ཨ་ན་ཡ་ཧུམ་༄༅༎
ཕཏ་།
ཛྭ་ལ་པ་ཡ་ཛྭ་ལ་པ་ཡ་ཧུམ་ཕཏ་།
ཏ་ཐ་ཡ་ཏ་ཐ་ཡ་ཧུམ་ཕཏ་།
བི་ད་ཡ་བི་དེ་ཡ་ཧུམ་ཕཏ་།
མ་ར་ས་ནི་པྲ་མརྟ་ནི་ཧུམ་ཕཏ་།
སརྦ་བིགྷྣན་བམ་ཧུམ་ཕཏ་།
ཡང་ན་ངན་སྔགས་ཀྱི་མཐའ་འདི་ལྟར་ཡང་འགྱུར་ཏེ་།
ཨོམ་བཛྲ་ཀི་ལི་ཀི་ལ་ཡ་།
ཨ་ཙིད་ཏེ་ཨ་པ་ར་ཙིད་ཏེ་།
ཛ་ཡེ་བི་ཛ་ཡེ་།
ཀ་ཏང་ཀ་ཏེ་ཡེ་།
ཧ་ས་ར་ན་ཧ་ཏ་ན་ཧུམ་ཕཏ་།
མ་ར་ས་ན་པྲ་མརྟ་ནི་ཡེ་ཧུམ་ཕཏ་།
སརྦ་བིགྷྣན་བམ་ཧུམ་ཕཏ་།
དེ་ནི་ཆེ་རིམས་ཀྱི་དབང་དུ་བྱས་པའོ་༎
ཡང་ན་འདི་ལྟར་ཡང་འགྱུར་རོ་༎
ཨོམ་བཛྲ་ཀི་ལི་ཀི་ལ་ཡ་།
ཨ་ཙིད་ཏེ་ཨ་པ་ར་ཙིད་ཏེ་།
ཛ་ཡེ་བི་ཛ་ཡེ་།
ཀ་ཏང་ཀ་ཏེ་ཡེ་།
མ་ར་ས་ནི་པྲ་མརྟ་ནི་ཡེ་ཧུམ་ཕཏ་།
སརྦ་བིགྷྣན་བམ་ཧུམ་ཕཏ་།
ཅེས་གསུངས་སོ་༎
དྲག་པོ་སྔགས་ཀྱི་འཕྲེང་བ་འདི་༎
ཐམས་ཅད་ཀུན་གྱི་སྙིང་པོ་ཡིན་༎
འདི་ལ་སྤྲོས་ན་རྒྱུད་ཀྱང་འབྱུང་༌༎
འདི་ཉིད་མན་ངག་ཡིན་པར་བརྟན་།
སྔགས་ཀྱི་འཁོར་ལོ་རབ་ཏུ་བསྐོར་༎
ཐམས་ཅད་ཅད་ཀུན་གྱི་སྲོག་སྙིང་རྫོགས་༎
འདི་ལ་ཐམས་ཅད་འབྱུང་བ་ཡིན་༎
སྲོག་སྙིང་འདུས་འབྱུང་བ་ཡིན་༎
ཇི་ལྟར་འཇིག་རྟེན་དྲེགས་པ་ཅན་།
ཕོ་དང་མོ་ཡི་མཚན་ཉིད་ཀྱང་༌༎
དྲང་པོའི་ལས་རྣམས་ཀུན་ཀྱང་བྱེད་༎
སྒོ་སྒོའི་སྔགས་ལ་གཏད་པར་བྱ་༎
མོ་ཡིས་ཕོ་བསྐུར་ལས་རྣམས་མྱུར་༎
ཡེ་ཤེས་ལྷ་ཡི་སྔགས་རྣམས་དང་༌།
དགུགས་བྱེད་མ་མོའི་སྔགས་རྣམས་དང་༌།
འཆི་བདག་བདུད་ཀྱི་སྔགས་རྣམས་དང་༌།
སྒྲོལ་བྱེད་གིང་གི་སྔགས་རྣམས་དང་༌༎
རིམ་པ་བཞིན་དུ་ཤེས་པར་གྱིས་༎
རིམ་པ་སྔགས་ཀྱི་འཕྲེང་བ་འདི་༎
རྩ་བ་ཉིད་ཀྱི་སྡོང་པོ་ཡིན་།
རྒྱུད་རྣམས་ཀུན་གྱི་སྙིང་པོ་ཡིན་།
ལྷ་སྲིན་རྣམས་ཀྱི་སྲོག་སྙིང་ཡིན་༎
དེ་ནི་སྔགས་ཀྱི་འཕྲེང་བ་ཡིན་༎
ཞེས་གསུངས་སོ་༎
རྡོ་རྗེ་ཕུར་པ་ཆེན་པོ་གསོད་བྱེད་འབར་བའི་རྒྱུད་ལས་།
སྔགས་ཀྱི་འཕྲེང་བ་བསྟན་པའི་ལེའུ་བཅུ་དྲུག་པའོ
༎ ༎ ད་ནི་རྒྱུད་འབྱུང་བ་རུ་བསྟན་ཏེ
། དཔལ་ཀུན་ཏུ་བཟང་པོ་མཐའ་དང་དབུས་མེད་པ་དེ་ལ་།
རིག་པ་ཀུན་ལས་ཁྱབ་པའི་རྒྱུད་འབྱུང་༌།
ཆོས་ཉིད་སྣང་སྟོང་དབྱེར་མེད་པ་དེ་ལ་།
རིག་པ་གྲོལ་བའི་རྒྱུད་འབྱུང་༌།
ནམ་མཁའ་སྟོང་པ་ལས་།
རོལ་པ་སྣ་ཚོགས་འཆར་བའི་རྒྱུད་འབྱུང་༌།
ཕྱིའི་རྒྱ་མཚོ་ཆེན་པོ་ལས་།
ཆུ་བོ་ཆེན་པོ་བཞིའི་རྒྱུད་འབྱུང་༌།
ནོར་བུ་རིན་པོ་ཆེ་ལས་།
དགོས་འདོད་ཐམས་ཅད་འབྱུང་བའི་རྒྱུད་འབྱུང་༌།
རྡོ་རྗེ་ཕུར་པ་མི་གཡོ་བ་ལས་།
འདུལ་བའི་དོན་དུ་ཁྲོ་བོའི་རྒྱུད་འབྱུང་༌།
ཁྲོ་བོ་ལས་ཀྱང་ཁྲོ་བཞིའི་རྒྱུད་འབྱུང་༌།
ཞི་བ་དབང་དྲག་པོ་རྒྱས་པ་བཞིའི་རྒྱུད་འབྱུང་༌།
ཁྲོ་བོ་རང་འབྱུང་བའི་རྒྱུད་འབྱུང་༌།
དེ་ཉིད་ཐོག་མ་ནས་མེད་པ་དང་༌།
རྟོགས་པར་བྱེད་པ་འབྱུང་བས་།
དེ་གྲོལ་བའི་རྒྱུད་འབྱུང་༌།
ཡེ་ཤེས་ཁྲོ་བོའི་རྒྱུད་།
སྣང་སྟོང་དབྱེར་མེད་།
མཐའ་དང་དབུས་མེད་།
རང་ཉིད་དུ་འདུག་པའི་རྒྱུད་དོ་༎
དེ་ནས་འདུལ་བའི་དོན་དུ་དྲག་པོ་སྒྲོལ་བའི་རྒྱུད་འབྱུང་ངོ་༌༎
རྡོ་རྗེ་ཕུར་པ་ཆེན་པོ་གསོད་བྱེད་འབར་བའི་རྒྱུད་ལས་།
རྒྱུད་འབྱུང་བའི་ལེའུ་སྟེ་བཅུ་བདུན་༄༅༎
པའོ་༎  ༎ ད་ནི་རྒྱུད་གཏད་པ་བསྟན་ཏེ་།
ཡང་དག་པའི་ཆོས་དྲི་མའི་སྐྱོན་གྱིས་མ་གོས་པས་།
སྐྱེ་འགག་གི་སྐྱོན་གྱིས་མ་ཟིན་པས་།
འདི་དང་ཕྱི་མ་གཉིས་སུ་མི་ཟིན་པ་༎
ང་བདག་གི་གཡུང་དྲུང་གིས་མ་ཁྱེར་བ་།
ང་ཆེ་བའི་རླུང་མར་གྱིས་མ་ཁྱེར་བ་།
འགྲོ་བ་རིགས་དྲུག་གི་སྐྱོན་གྱིས་མ་ཟིན་པ་།
ཐམས་ཅད་ལྷུན་གྱིས་གྲུབ་ལ་མ་ཞེན་པ་།
དེ་ལྟ་བུ་དང་ལྡན་པ་།
ཚེ་རབས་སྔ་མ་ལ་སྦྱངས་པ་།
ཤེས་རབ་རྣོ་བ་།
དམ་ཚིག་བསྲུང་བ་།
ངག་འཇམ་པ་།
ལས་ཀྱི་འཕྲོ་ཡོད་པ་།
དུས་འཛོམས་པ་།
སློབ་དཔོན་གྱི་ཐུགས་ཟིན་པ་།
གསང་བའི་མན་ངག་གཞན་ལ་མི་སྤེལ་བ་།
འཆལ་པའི་གཏམ་མི་ཟེར་བ་།
དེ་ལྟ་བུ་ལ་བདེ་གཤེགས་ཀྱི་ཐུགས་རྗེ་འབྱུང་སྟེ་།
དྲག་པོ་ཁྲོས་པའི་རྒྱུད་གཏད་པར་བྱའོ་།
ཁྲོ་བོའི་རྒྱུད་འདི་སྣང་ལ་རང་བཞིན་མེད་པས་རྒྱུད་གཏད་པ་དེ་།
དྲག་པོ་སྒྲོལ་བའི་རྒྱུད་།
བསྟན་པ་བསྲུང་བའི་ཕྱིར་།
རྣལ་འབྱོར་ཁྱོད་ལ་གཏད་པར་བྱ་ཞེས་གསུངས་སོ་༎
རྡོ་རྗེ་ཕུར་པ་ཆེན་པོ་གསོད་བྱེད་འབར་བའི་རྒྱུད་ལས་།
རྒྱུད་གཏད་པའི་ལེའུ་སྟེ་བཅོ་བརྒྱད་པའོ་༎  ༎ དྲག་པོ་ཁྲོས་པའི་རྒྱུད་འདི་ནི་།
དུས་ངན་ཐ་མ་བྱུང་བ་དང་༌།
མཆེད་ལྕམ་སྐུ་དུག་སྦྱོར་བར་བྱེད་པ་དང་༌༎
བསྟན་པ་གཉན་པོ་བཤིག་པའོ་༎
དགེ་བའི་བཤེས་གཉེན་གྱི་སྐུ་ལ་སྡོ་བ་དང་༌།
དཀོན་མཆོག་གཉན་པར་མི་བྱེད་པའམ་༎
རྒྱལ་ཁྲིམས་གཉན་པོ་བཤིག་པའམ་།
དེ་ལྟ་བུ་ལ་བྱ་བར་བསྟན་༎
ལྷ་ལ་འགྱུར་མེད་མཐིང་ནག་སྐུ་༎
སྔགས་པ་འགྱུར་མེད་ལས་སྔགས་མེ་ལྕེ་འདྲ་༎
རྫས་ལ་འགྱུར་མེད་དྲག་པོའི་ཐུན་རྫས་རྣམས་༎
དེ་ལ་བརྟེན་ཏེ་བསྒྲུབ་པ་རྣམས་༎
ལོ་དང་ཟླ་བར་མི་སྡོད་མྱུར་དུ་སྒྲོལ་བར་ནུས་༎
གཞན་དང་གཞན་གྱི་ཐུན་མོང་མ་ཡིན་ཏེ་༎
བསྟན་པ་བསྲུང་ཕྱིར་དྲག་པོའི་རྒྱུད་འདི་གསུངས་༎
རྒྱུད་དང་མི་ལྡན་ཀུན་ལ་སྤེལ་བ་མིན་༎
དམ་ཉམས་ཀུན་ལ་སྤེལ་ན་ཐམས་ཅད་ཉམས་པའི་རྒྱུ་༎
གཞན་ལ་མི་སྤེལ་སྙིང་ལ་འཆོངས་༎
ཞེས་གསུངས་སོ་༎
རྡོ་རྗེ་ཕུར་པ་ཆཻན་པོ་གསོད་བྱེད་འབར་བའི་རྒྱུད་ལས་།
ཕྱི་མའི་ཕྱི་མའོ་༎
དྲག་པོ་སྒྲོལ་བར་བྱེད་པའི་རྒྱུད་རྫོགས་སོ་༎  ༎ པདྨ་འབྱུང་གནས་ཀྱི་ཐུགས་ཀྱི་ཉིང་ཁུ་།
ལོ་ཙ་བ་སྣུབས་དར་མ་ཡེ་ཤེས་ཀྱི་ཡེར
པའི་གཙུག་ལག་ཁང་དུ་བསྒྱུར་ཅིང་ཞུས་ཏེ་གཏན

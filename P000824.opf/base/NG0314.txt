(༧)༄༅༎ རྫོགས་ཀྱི་རྒྱལ་པོས་བཀའ་སྩལ་པ་༎
དང་པོ་བསྐྱེད་པའི་རིམ་པ་བཞིན་༎
རིམ་བཞིན་རིམ་པས་གཙོ་ལ་བསྡུ་༎
ཞེས་བཀའ་སྩལ་ཏོ་༎
རྒྱུད་འདི་སྣོད་མེད་ལ་བསྟན་པའི་སྐྱོན་དང་༌།
དཀྱིལ་འཁོར་བསྡུ་བའི་ལེའུ་སྟེ་ལྔ་བཅུ་གཅིག་པའོ་༎།
། དེ་ནས་མངོན་རྫོགས་ཀྱི་རྒྱལ་པོས་༎
ལྷ་གནོད་འདུལ་ལ་བཀའ་སྩལ་པ་༎
བསྟན་པའི་སྙིང་པོ་དམ་པ་འདི་༎
རྒྱུད་དང་ལུང་དང་མན་ངག་དང་༌༎
ཕྱོགས་དང་གལ་པོར་བསྟན་པ་ཡི་༎
མ་མོ་སྲིད་པའི་རྒྱུད་ལུང་ཆེན་པོ་འདི་༎
དེ་བ་གནོད་འདུལ་ཁྱོད་ཀྱིས་བསྡུས་༎
འཇིག་རྟེན་གསུམ་དུ་གྲགས་པར་གྱིས་༎
ལྟ་སྤྱོད་སྒྲུབ་པ་ཚང་བ་ཡི་༎
མ་མོ་སྲིད་པའི་ཏནྟྲ་འདི་༎
དེ་བ་གནོད་འདུལ་ཁྱོད་ཀྱིས་ཟུང་༌༎
རྩ་བ་གསུམ་དུ་སྦས་པར་གྱིས་༎
ཞེས་བཀའ་སྩལ་པས་།
གསེར་གྱིས་གླེགས་བམ་དུ་བྲིས་ནས་།
ལྷ་གནོད་འདུལ་ལ་གཏད་དོ་༎
ལྷ་གནོད་འདུལ་གྱིས་རྩ་བ་ཆེན་པོ་གསུམ་དུ་སྦས་སོ་༎
དེ་སྐད་ཅེས་སྟོན་པས་བཀའ་སྩལ་པས་།
ཡེ་ཤེས་ཀྱི་མ་མོ་དང་༌།
ཕྲ་མེན་རྒྱ་མཚོ་ལ་སོགས་པ་རང་བཞིན་གྱི་མ་མོ་དང་༌།
ཨ་ཕྱི་ཆེན་མོ་ལ་སོགས་པ་སྲིད་པའི་སྨན་མོ་རྣམས་ཀྱིས་།
སྐྱེ་བ་མེད་པ་ཆོས་ཀྱི་རོ་མྱོང་ནས་།
གསང་བ་དགྱེས་པའི་མཆོད་པ་ཕུལ་ནས་།
རང་རང་གི་དམ་ཚིག་ནོས་ནས་།
ཞབས་སྤྱི་བོ་ལ་བླངས་སོ་༎
མ་མོ་སྲིད་པའི་རྒྱུད་ལུང་ཆེན་པོ་ལས་།
ལྷ་གནོད་འདུལ་ལ་རྒྱུད་གཏད་པའི་ལེའུ་སྟེ་ལྔ
བཅུ་གཉིས་པའོ་༎ ༎ མ་མོའི་སྲིད་པའི་རྫོགས
ལུང་ཆེན་མོ་འབྲས་བུ་ངེས་པར་བསྟན་པའི་མཆོག
། ཀུན་བཟང་ཐུགས་ཀྱི་ལུང་ཆེན་འདི་༎
སྐྱེས་མཆོག་འགའ་ཡི་ལས་ཡིན་ཏེ་༎
ཀུན་ལ་སྤེལ་བར་མ་གསུངས་སོ་༎
མ་མོའི་ཆོས་འདི་སྤྱི་གབ་སྦས་ཆེ་ཞེས་འབྱུང་ན་ཡང་༌།
བོད་ཡུལ་དུ་བསྒྱུར་བ་ལ་།
འདི་ལས་ལྷག་མ་མ་ལུས་པར་ཡིད་ཆེས་པའི་རྒྱུད་ཁུངས་དང་༌།
དབུ་སྙུང་བཞེས་སོ་༎

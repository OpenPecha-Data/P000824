༄༅༎ རྒྱ་གར་སྐད་དུ་།
གྷུ་ཧྱ་གརྦྷ་ཏ་ཏྭ་བི་ནི་ཤྩ་ཡ་མ་ཧ་ཀྲོ་དྷ་བ་ལ་ར་ཛ་ཏནྟྲ་།
བོད་སྐད་དུ་།
གསང་བའི་སྙིང་པོ་དེ་ཁོ་ན་ཉིད་ངེས་པའི་ཁྲོ་བོ་ཆེན་པོ་སྟོབས་ཀྱི་རྒྱུད་རྒྱལ་།
དཔལ་ཀུན་ཏུ་བཟང་པོ་ལ་ཕྱག་འཚལ་ལོ་༎
འདི་སྐད་བདག་གིས་ཐོས་པའི་དུས་གཅིག་ན་།
འོག་མིན་གྱི་གནས་ཀུན་ཏུ་བཟང་མོའི་བྷ་ག་ཡངས་པའི་ཀློང་ན་།
ཕྱོགས་བཅུ་དུས་གསུམ་ཀྱི་དེ་བཞིན་གཤེགས་པ་ཐམས
ཅད་ཀྱི་བདག་པོ་ཀུན་ཏུ་བཟང་པོ་ངེས་པར
འབྲེལ་ཏོ་༎ ཉིད་ཀྱི་སྐྱེས་བུ་ཆེན་པོ་རྡོ་རྗེ་སེམས་དཔའ་བཀའ་ནོད་དོ་༎
དེའི་ཚེ་དེའི་དུས་ན་།
འདུལ་བའི་དུས་ལ་བབས་པ་གསང་བདག་ཉིད་ཀྱིས་ཞུས་པ་།
རྒྱ་ཆེ་རབ་ཟབ་དཔག་དཀའ་བ་༎
རང་བཞིན་ཆེ་ལ་ངེས་དོན་ཅན་༎
རྒྱལ་བ་རྣམས་ཀྱི་སྤྱོད་ཡུལ་འདི་༎
གསང་བ་བཞིས་ཆོད་དོན་མཛད་པ་༎
རྟོག་ཚོགས་ལོག་པར་ཞེན་པ་༄༅༎
རྣམས་༎
རྨད་དང་རྩ་བ་གང་གིས་སྤྱད་༎
ལོག་པའི་ལམ་དུ་ཞུགས་པ་རྣམས་༎
ཡང་དག་ལམ་དུ་ཇི་ལྟར་གཟུད་༎
ཤིན་ཏུ་གསང་བའི་མན་ངག་དོན་༎
སྣོད་ལྡན་ཀུན་ལ་ཇི་ལྟར་སྦྱིན་༎
ཞེས་ཆེད་དུ་བརྗོད་དོ་༎
དེ་ནས་རྡོ་རྗེ་འཆང་ཆེན་པོས་དགོངས་པ་གསང་བའི་ཏིང་ངེ་འཛིན་གྱིས་འདི་གསུངས་སོ་༎
དཀྱིལ་འཁོར་བཞི་དང་སྲོག་ཤིང་གསུམ་༎
སུམ་ཅུ་གཉིས་དང་བཅུ་དྲུག་དང་༌༎
བརྒྱད་དང་དྲུག་ཅུ་རྩ་བཞི་ཡི་༎
དཀྱིལ་འཁོར་ལྡན་པའི་དཀྱིལ་འཁོར་ལ་༎
ཐབས་དང་ཤེས་རབ་གཉིས་མེད་པས་༎
ཨ་ལི་ཀ་ལིའི་སྒྲ་དབྱངས་ལྡན་༎
རྒྱ་མཚོ་གཏིང་ནས་སྒྲོལ་མ་གཡོས་༎
མེ་ལྕེ་སྲིད་པ་གསུམ་ལ་ཁྱབ་༎
ནམ་མཁའི་བ་བཞོས་བདེ་བ་ཆེ་༎
འཕགས་པ་འགྲོ་དྲུག་མཆོད་སྦྱིན་ཕུལ་༎
བདེ་བ་ཡེ་ཤེས་རོལ་མོ་ཡིས་༎
དུས་གསུམ་དགྱེས་པའི་མཆོད་པ་འབུལ་༎
ཟག་པ་མེད་པའི་བསོད་ནམས་ཀྱིས་༎
ཡེ་ཤེས་སྒྱུ་མ་རང་སྣང་བའོ་༎
ཡིད་ཆོས་ཀུན་བཟང་ཡབ་ཡུམ་དང་༌༎
ཉོན་མོངས་དབང་གིས་བསྐྱེད་པ་ནི་༎
རྩ་བ་ཕུང་པོའི་རླུང་ལྔ་དང་༌༎
ཡན་ལག་སྐྱེ་མཆེད་རླུང་ལྔ་ཡིས་༎
ཕུང་སོགས་བཞི་བཅུ་རྩ་གཉིས་སྐུ་༎
ཚིག་ལ་ཁྱབ་བྱེད་རླུང་གནས་པ་༎
གཟུགས་ཀྱི་ཕུང་པོ་རྣམ་སྣང་སྐུ་༎
ནམ་མཁའ་ལ་བསྐྱོད་དབྱིངས་ཕྱུག་ཡུམ་༎
སྣང་ལྔ་ཁ་དོག་མཐིང་གའི་བདག་། མཆེད་སྣང་རྣམ་ཤེས་ཉེར་ཐོབ་ཐིམ་༎
མཐར་ཕྱིན་ཡེ་ཤེས་ཆོས་ཀྱི་དབྱིངས་༎
སྲོག་འཛིན་རླུང་ནི་སྙིང་གར་གནས་༎
རྣམ་ཤེས་ཕུང་པོ་མི་བསྐྱོད་པ་༎
ས་ལ་སྤྱོད་པས་སངས་རྒྱས་སྤྱན་༎
དེ་ཞེས་རྒྱུ་བ་བུམ་པའི་བདག་། དཀར་བའི་ས་ནི་ཆུ་ལ་ཐིམ་༎
མེ་ལོང་ཡེ་ཤེས་ངང་དུ་གནས་༎
ཐུར་སེལ་རླུང་ནི་གསང་བར་གནས་༎
ཚོར་བའི་ཕུང་པོ་རིན་འབྱུང་སྐུ་༎
ཆུ་ལ་སྤྱོད་པས་མ་མ་ཀི་༎
སེར་པོ་ཆུ་ཉིད་མེ་ལ་ཐིམ་༎
མཉམ་ཉིད་ཡེ་ཤེས་སྲོག་ཏུ་གནས་༎
གྱེན་དུ་རྒྱུ་བ་ལྐོག་མར་གནས་༎
འདུ་ཤེས་ཕུང་པོ་སྣང་མཐའ་ཡས་༎
མེ་ལ་སྤྱོད་པས་གོས་དཀར་མོ་༎
རྣ་བ་གཡས་ནས་རྒྱུ་བྱེད་པ་༎
མེ་ཉིད་རླུང་ལ་རྣམ་འདུ་ཞིང་༌༎
སོ་སོར་ཀུན་རྟོགས་ཡེ་ཤེས་ཉིད་༎
མི་མཉམ་རླུང་ནི་ལྟེ་བར་གནས་༎
འདུ་བྱེད་ཕུང་པོ་དོན་ཡོད་གྲུབ་༎
རླུང་ལ་སྤྱོད་པས་དམ་ཚིག་སྒྲོལ་༎
རྣ་བ་གཡོན་ནས་ངེས་འབྱུང་བ་༎
རླུང་ཉིད་རྣམ་པར་ཤེས་ལ་ཐིམ་༎
ལྗང་སེར་བྱ་བ་གྲུབ་པའི་ངང་༌༎
ས་ཆུ་སྤྱན་དང་མ་མ་ཀི་༎
མེ་རླུང་གོས་དཀར་སྒྲོལ་མ་ལྔ་༎
རྡོ་རྗེ་ཕུང་པོའི་ཡན་ལག་ཀུན་༎
རྫོགས་པའི་སངས་རྒྱས་ལྔ་རུ་གྲགས་༎
རྒྱུ་བའི་གནས་ནི་སྤྱན་ཡིན་ཏེ་༎
རྣམ་པར་རྒྱུ་བ་རྣ་བ་ལ་༎
ཡང་དག་རྒྱུ་བ་སྣ་དང་ནི་།
རབ་ཏུ་རྒྱུ་བ་ལྕེ་ལ་གནས་༎
ངེས་པར་རྒྱུ་བ་ལུས་ཉིད་དེ་༎
མིག་དང་རྣ་བ་སྣ་དང་ལྕེ་༎
ས་སྙིང་ལ་སོགས་སེམས་དཔའ་བརྒྱད་༎
རྣམ་ཤེས་དབང་པོ་ཕྱི་ནང་ཕྱེ་༎
ཡུལ་བརྒྱད་འཛིན་པ་རྣམ་བཟུང་ལ་༎
ཕྱི་ནང་སེམས་མ་བརྒྱད་དུ་ཤར་༎
གཟུགས་སོགས་ཡུལ་ལ་རྣམ་པར་སྤྱོད་༎
ལུས་ཀྱི་རྣམ་ཤེས་༄༅༎
རེག་བྱ་བཞི་༎
སྤྱོད་པའི་དུས་ནས་དགའ་བ་བཞི་༎
གདུལ་བྱ་འདུལ་ཕྱིར་ཁྲོ་བཞིར་ཤར་༎
སྤྱད་ཆ་ཞེན་པ་རྟག་ཆད་བཞི་༎
གྲོལ་བའི་དུས་ན་ཁྲོ་མོར་ཤེས་༎
ཐབས་ཀྱི་འཛིན་ལ་ཡུམ་ལ་སྤྱོད་༎
ཤེས་རབ་ཡུམ་ལ་ཐབས་གནས་ཕྱིར་༎
དྲ་བར་འབྲེལ་དང་ཉོན་མོངས་འདུལ་༎
དེ་ཕྱིར་ཐུབ་དྲུག་སྤྲུལ་པ་སྤྲོ་༎
རང་བཞིན་གསང་བའི་སྙིང་པོ་འདི་༎
འགྲོ་བའི་རྒྱུད་ལ་ཡོངས་གབ་པ་༎
ལམ་རྐྱེན་རྒྱུད་དུ་སྟོན་པས་སྦས་༎
སྐྱོན་ཡོད་མ་ཡིན་སྣོད་ངན་གསང་༌༎
རང་བཞིན་བདེ་གཤེགས་གདུལ་བྱ་ཡིས་༎
འཁྲུལ་པའི་སྣང་བ་བསལ་བའི་ཕྱིར་༎
ཐབས་དང་ཤེས་རབ་མ་ནིང་རྒྱུད་༎
འདུལ་བ་མདོ་སྡེ་ཆོས་མངོན་དང་༌༎
སྐུ་དང་གསུང་དང་ཐུགས་ཀྱི་རྒྱུད་༎
ཕྱོགས་བཅུའི་འཇིག་རྟེན་རྡུལ་སྙེད་དུ་༎
འགྲོ་བའི་ཆེད་དུ་སྤྲོས་པ་རྣམས་༎
འདི་ནས་འཕྲོས་ནས་འདིར་འདུ་བས་༎
སྡེ་སྣོད་ཀུན་གྱི་རྩ་བར་བཤད་༎
དེ་ཕྱིར་རྒྱུད་ལུང་མན་ངག་མཚན་༎
རབ་འབྲིང་ཐ་མ་འགྲོར་འཇུག་པ་༎
རྒྱལ་བ་ཀུན་གྱི་ངེས་པའི་དོན་༎
ཏ་ན་ག་ན་སྤྱོད་པ་རླབས་པོ་ཆེ་༎
ལྟ་སྤྱོད་དཀྱིལ་འཁོར་དབང་དམ་དང་༌༎
ཕྲིན་ལས་སྒྲུབ་མཆོད་ཏིང་ངེ་འཛིན་༎
དབང་བཅུ་དབང་ལྡན་ཆེ་བ་པོ་༎
སེམས་དཔའ་སངས་རྒྱས་ཀུན་གྱི་དངོས་༎
ལོག་སེལ་དད་པའི་མཆོག་ལུས་ཅན་༎
འདུལ་བའི་དུས་དག་གསང་སྔགས་མེད་༎
ཅེས་བརྗོད་པས་།
དེ་བཞིན་གཤེགས་པའི་དགོངས་པ་ཟབ་མོ་ཐུགས་སུ་ཆུད་པར་གྱུར་ཏོ་༎
དེ་ནས་དེ་བཞིན་གཤེགས་པ་བཙུན་མོའི་ཚོགས་དང་བཅས་པས་འདི་བརྗོད་དོ་༎
ཨེ་མ་ཧོ་༎
ཨེ་བམ་མ་ཡ་དགྱེས་པ་ཆེ་༎
སྐྱེ་མཆེད་ཁམས་རྣམས་མང་པོ་ཀུན་༎
བྱང་ཆུབ་སེམས་དཔའི་དཀྱིལ་འཁོར་ཉིད་༎
ཕྱོགས་བཅུའི་རྡུལ་སྙེད་སྤྲུལ་པ་སྤྲོ་༎
སྤྲོས་མེད་བསྡུ་མེད་སྤྲོས་པ་ཉིད་༎
ཐུགས་དྲུག་ཡེ་ཤེས་ངང་དུ་འུབ་༎
ཅེས་བརྗོད་པས་།
དེ་དག་འདུལ་པར་དེ་བཞིན་གཤེགས་པ་ཉིད་ཀྱིས་མཁྱེན་ཏོ་༎
དེ་ནས་གསང་བའི་བདག་པོས་།
བསྟོད་དེ་རྗེས་སུ་ཡི་རང་ནས་བསྡུས་ཏེ་གཏད་པ་།
ཕྱོགས་བཅུ་དུས་གསུམ་བདེ་གཤེགས་བདག་། གཏི་མུག་ཆེན་པོའི་རང་བཞིན་ཅན་༎
འདོད་ཆགས་ཆེན་པོའི་བདག་པོ་སྟེ་༎
ཞེ་སྡང་ཆེན་པོའི་ངོ་བོ་ཉིད་༎
དག་པ་རྣམ་དག་སྐུ་གསུང་བདག་། གསལ་བར་བདེ་བ་དགྱེས་པ་ཧོ་༎
ཞེས་བརྗོད་དོ་༎
དེ་ནས་ངག་ཏུ་འདི་བརྗོད་དོ་༎
ལོག་ལྟ་ཡོངས་སུ་གཏད་དེ་བསྐྲད་པ་ནི་༎
ཨོམ་སུམྦྷ་ནི་སུམྦྷ་ཧུ~མ་།
གྲྀཧྣ་གྲྀཧྣ་ཧུ~མ་།
གྲྀཧྣ་པ་ཡ་གྲྀཧྣ་པ་ཡ་ཧུམ་།
ཨ་ན་ཡ་ཧོ་།
བྷ་ག་ཝན་བིདྱ་ར་ཛ་ཧུ~མ་ཕཏ་།
ཨོམ་གྷ་གྷ་གྷ་ཏ་ཡ་གྷ་ཏ་ཡ་།
སརྦ་དུཤྟ་ན་ཕཏ་།
ཀི་ལི་ཀི་ལ་ཡ་།
སརྦ་པ་པམ་ཕཏ་།
ཕཏ་ཕཏ་ཧུ~མ་ཧུ~མ་བཛྲ་ཀི་ལ་ཡ་།
བཛྲ་དྷ་རོ་ཨཛྙ་པ་ཡ་ཏི་ཀ་ཡ་ཝཀ་ཙིཏྟ་བཛྲ་ཀི་ལ་ཡ་ཧུ~མ་ཕཏ་།
ཅེས་སྣོད་མ་ཡིན་རྣམས་བསྐྲད་ཅིང་མི་ལྡང་བར་བྱས་ཏེ་།
བུད་མེད་ཀྱི་ཚོགས་གང་ཡིན་པ་ལ་ཡོངས་སུ
གཏད་ཅིང་ཆོས་ཀྱི་མིག་ཅན་ལ་སྤྲོ་བར་གྱུར
ཏོ་༎ སྟོབས་ཀྱི་དབང་ཕྱུག་བསྒྲུབ་པ་།
དཀའ་༄༅༎

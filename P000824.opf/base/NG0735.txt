༄༅།  ་། རྒྱ་གར་སྐད་དུ་།
གུ་ཧྱ་ཨ་པ་ར་ཙིཏྟ་རཏྣ་སིདྡྷི་ན་མ་ཏན་ཏྲ་།
བོད་སྐད་དུ་།
ཨ་པ་ར་ཙིཏྟའི་རྒྱུད་གསང་བ་ཕྱི་མ་རིན་པོ་ཆེ་ཞེས་བྱ་བ་།
བཅོམ་ལྡན་འདས་དཔལ་ཕྱག་ན་རྡོ་རྗེ་ལ་ཕྱག་འཚལ་ལོ་༎
འདི་སྐད་བདག་གིས་ཐོས་པའི་དུས་གཅིག་ན་༎
གསང་བའི་བདག་པོ་ཕྱག་ན་རྡོ་རྗེ་རི་རབ་རྩེ་ལ་འདུས་པའི་འཁོར་དང་བཞུགས་པ་ལ་།
གནོད་སྦྱིན་ཨ་པ་ར་ཙིཏྟ་ཞེས་བྱ་བས་རིག་པ་ཕུལ་ཏེ་དམ་ལ་བཏགས་སོ་༎
དེ་ནས་བཅོམ་ལྡན་འདས་ཀྱིས་།
ཛམ་བྷ་ལ་སོགས་པའི་འཁོར་རྣམས་ལ་བཀའ་སྩལ་པ་།
ཨེ་མ་ཧོ་འདུས་པའི་འཁོར་རྣམས་ཀུན་ཉོན་ཅིག་། གནོད་སྦྱིན་ནོར་བདག་ཨ་པ་ར་༎
འདི་ཉིད་བསྒྲུབ་ན་དངོས་གྲུབ་ཐོབ་༎
ཅེས་བཀའ་སྩལ་པ་དང་༌༎
འཁོར་གྱི་ནང་ནས་ཛམ་བྷ་ལ་ཡིས་གསོལ་པ་།
ཀྱེ་ཀྱེ་ཁྲོ་རྒྱལ་བཅོམ་ལྡན་འདས་༎
གསང་བའི་བདག་པོ་རྡོ་རྗེ་འཆང་༌༎
ཨ་པ་ར་ཡི་ལས་རྣམས་ཀུན་༎
བསྒྲུབ་པར་བྱ་བ་ཇི་ལྟར་ལགས་༎
དེ་སྐད་གསོལ་པའི་ཚིག་གསན་ནས་༎
གསང་བའི་བདག་པོས་བཀའ་སྩལ་པ་༎
གནོད་སྦྱིན་ཆེན་པོ་ཨ་པ་ར་༎
དངོས་གྲུབ་བདག་པོ་བསྒྲུབ་པའི་ཕྱིར་༎
མངོན་དུ་ཕྱག་ན་རྡོ་རྗེ་ཡི་༎
ཡིད་བཞིན་ནོར་བུ་༄༅༎
ལྟ་བུའི་སྔགས་༎
ཡི་གེ་བཅུ་པས་བསྙེན་པར་བྱ་༎
དེ་ནས་ར་བ་བཞི་ཡི་དུས་༎
ཡང་ན་ཟླ་བ་གང་རུང་ལས་༎
མ་ནོར་ངེས་པའི་ཚེས་གཅིག་ལ་༎
མནྡལ་བ་ཡི་རྣམ་ལྔས་བྱུགས་༎
མཆོད་པ་ལྔ་དང་བ་ལིང་བཤམ་༎
བདག་ཉིད་ཕྱག་ན་རྡོ་རྗེ་ནི་༎
ཤིན་ཏུ་ཁྲོས་པའི་སྐུ་རུ་སྐྱེད་༎
མདུན་དུ་ཧྲི༔ནི་དཀར་པོ་ལས་༎
གནོད་སྦྱིན་བསྐྱེད་དེ་སྤྱན་དྲངས་བསྟིམ་༎
མཆོད་བསྟོད་བྱས་ལ་གསང་སྔགས་བཟླས་༎
ཉ་ཡི་བར་དུ་ཟླ་ཕྱེད་བྱ་༎
དེ་མ་གྲུབ་ན་སྟོང་དུ་བསྐྱར་༎
དེས་མ་གྲུབ་ན་ཕྱི་མ་ཡི་༎
ཉ་ཡི་བར་དུ་བསྒྲུབ་པར་བྱ་༎
དེས་ནི་གྲུབ་འགྱུར་ཐེ་ཚོམ་མེད་༎
ཅེས་གསུངས་སོ་༎
གནོད་སྦྱིན་གྱི་རྒྱུད་ཕྱི་མ་རིན་པོ་ཆེ་ལས་།
སྐབས་དང་པོའོ་༎  ་༎ དེ་ནས་གཞན་ཡང་བཀའ་སྩལ་པ་༎
གསང་སྔགས་རིམ་པ་འདི་ལྟར་སྟེ་༎
ཨོམ་ཧྲིམ་ཛ་ཨ་པ་ར་ཙིཏྟ་ཛ་ཛ་།
བོད་པའི་རྩ་བའི་སྔགས་སོ་༎
ཨོམ་ཧྲིམ་ཛ་ཨ་པ་ར་ཙིཏྟ་ས་མ་ཡ་ཙིཏྟ་ཛ་ཛ་།
ཞེས་པ་ནི་མ་གྲུབ་ན་ལན་གཉིས་སུ་བསྐྱར་བའི་སྔགས་སོ་༎
ཨོམ་ཧྲིམ་ཛ་ཨ་པ་ར་ཙིཏྟ་ས་མ་ཡ་བཛྲ་ཛ་ཛ་ཧྲིམ་ཛ་།
ཞེས་པ་ནི་མ་གྲུབ་ན་ལན་གསུམ་དུ་བསྐྱར་བའི་སྔགས་སོ་༎
ཨོམ་ཤྲི་ཧུམ་ཛ་ཛ་སྲིང་མོའི་སྔགས་སོ་༎
དེ་ལ་གནོད་སྦྱིན་ཆེན་པོ་གྲུབ་ནས་དངོས་གྲུབ་བླང་བའི་སྔགས་སོ་༎
ཨོམ་ཧྲིམ་ཛ་ཨ་པ་ར་ཙིཏྟ་ཛ་ཛ་སརྦ་ཕལ་སིདྡྷི་ཧུམ་ཛ་།
ཞེས་པ་ནི་དངོས་གྲུབ་བླང་བའི་སྔགས་སོ་༎
ཨོམ་ཧྲིམ་ཛ་ཨ་པ་ར་ཙིཏྟ་ཛ་ཛ་།
ཆེ་གེ་མོའི་ཙིཏྟ་གྲི་ཛ་ཏ་ཤམ་ཀུ་རུ་སིདྡྷི་ཕ་ལ་ཧུམ་ཧུམ་ཛ་ཛ་།
ཞེས་པ་ནི་གཞན་འདུན་པར་དབང་དུ་བྱ་བའི་སྔགས་སོ་༎
ཨོམ་ཧྲིམ་ཛ་ཨ་པ་ར་ཙིཏྟ་སརྦ་སིདྡྷི་ཕ་ལ་དུན་ཛ་ཛ་།
ཆེ་གེ་མོའི་ཧྲིམ་ཧྲིམ་ཧུམ་ཧུམ་ཛ་ཛ་།
ཞེས་པ་ནི་ཚོང་རྒྱལ་བར་བྱེད་པའི་སྔགས་སོ་༎
ཨོམ་ཧྲིམ་ཛ་ཨ་པ་ར་ཙིཏྟ་ཛ་ཛ་བ
ལིང་ཨི་དམ་གྲིཧྣ་གྲིཧྣ་ཁ་ཁ་ཁ་ཧི་ཁ
ཧི་། ཞེས་པ་ནི་གཏོར་མ་དབུལ་བའི་སྔགས་སོ་༎
སྔགས་འདི་བཟླས་ན་ཁྲོས་པས་འཆི་བར་འགྱུར་རོ་༎
ཨོམ་ཧྲིམ་ཛ་ཨ་པ་ར་ཙིཏྟ་ཛ་ཛ་སརྦ་དུཤྟན་མ་ར་ཡ་ཧྲིམ་ཛ་ཧུམ་ཕཏ་།
ཅེས་པ་ནི་འགྲན་སེམས་ཅན་འདུལ་བ་དང་ཚར་གཅད་པའི་སྔགས་སོ་༎
ཞེས་གསུངས་སོ་༎
གནོད་སྦྱིན་གྱི་རྒྱུད་ཆེན་པོ་ཆེ་ལས་།
སྐབས་གཉིས་པའོ་༎  ་༎ དེ་ནས་རིམ་པར་བཀའ་སྩལ་པ་༎
གནོད་སྦྱིན་ཆེན་པོ་བསྒྲུབ་པའི་ཕྱིར་༎
རང་བཞིན་གནས་ཀྱི་ཕོ་བྲང་ནས་༎
སྤྱན་དྲངས་མཆོད་ལ་བརྟན་པར་བྱ་༎
ཨོམ་དད་པ་དང་ནི་དམ་ཚིག་གིས་༎
ཚུར་གཤེགས་གནོད་སྦྱིན་ཨ་པ་ར་༎
ཕྱག་ན་རྡོ་རྗེའི་དམ་ཚིག་བཞིན་༎
ཐུགས་དམ་བཞིན་དུ་གཤེགས་སུ་གསོལ་༎
ཨོམ་ཨཧཧུམ་ཧྲིམ་ཛ་ཨ་པ་ར་ཙིཏྟ་ཛ་ཛ་ས་མ་ཛ་ཛ་ཧུམ་བམ་ཧོ་།
གནོད་སྦྱིན་ཆེན་པོ་ནོར་གྱི་བདག་། ཡིད་བཞིན་ནོར་ལྟར་རེ་འདོད་སྐོར་༎
བདག་གི་བསམ་པ་སྒྲུབ་པའི་ཕྱིར་༎
དགེས་ཤིང་བརྟན་པར་བཞུགས་སུ་གསོལ་༎
ཨོམ་ཧྲི་ཛ་ཨ་པ་ར་ཙིཏྟ་ཛ་ཛ་ཏིཤྠ་བཛྲ་ཧུམ་།
གནོད་སྦྱིན་ཁྱབ་བདག་ཆེན་པོ་ཉིད་༎
ཕྱག་ན་རྡོ་རྗེའི་བཀའ་ཉན་པ་༎
དམ་ཚིག་ཅན་གྱི་གྲོགས་བྱེད་ཕྱིར་༎
བདག་གི་བཀའ་ཉན་བསམ་པ་༄༅༎
སྒྲུབ་༎
ཨོམ་ཧྲིམ་ཛ་ཨ་པ་ར་ཙཏྟ་ཧུམ་ཨ་།
དེས་ནས་མཆོད་པ་དབུལ་བྱས་ཏེ་༎
ཨརྒྷམ་བདུག་སྤོས་མེ་ཏོག་མར་མེ་དྲི་༎
ཞལ་ཟས་མཆོད་དང་བཅས་པའི་མཆོད་པ་འདི་༎
གནོད་སྦྱིན་ཆེན་པོ་ཨ་པ་ར་ལ་དབུལ་༎
བཞེས་ནས་བདག་ལ་དངོས་གྲུབ་མྱུར་དུ་སྩོལ་༎
ཨོམ་བཛྲ་པུཤྤེ་དྷུ་པེ་ཨ་ལོ་ཀེ་གན་དྷེ་ནེ་ཝེ་དྱེ་མ་ཧ་པུ་ཙ་ཧོ་༎
དེ་ནས་གཏོར་མ་སྡེ་བཟང་དབུལ་བ་ནི་༎
གནོད་སྦྱིན་ཆེན་པོ་ཨ་པ་ར་༎
སྡེར་བཟང་དམ་པ་འདི་ཉིད་དང་༌༎
མཆོད་པའི་གཏོར་མ་འདི་བཞེས་ལ་༎
ནོར་གྱི་དངོས་གྲུབ་བདག་ལ་སྩོལ་༎
ཨོམ་པུ་ཙ་བ་ལིང་ཁ་ཧི་།
དེ་ནས་བསྟོད་པ་དག་ཀྱང་བྱ་༎
དེ་ནས་དངོས་གྲུབ་བླང་བ་ནི་༎
འདོད་ཡོན་ལྔ་ལ་ལོངས་སྤྱོད་དང་༌༎
ཅི་བསམ་ལྷུན་གྱིས་གྲུབ་པ་ཡི་༎
དངོས་གྲུབ་བསྒྲུབ་པའི་དུས་ཉིད་དུ་༎
མནྡལ་བ་ཡི་རྣམ་ལྔས་བྱུག་། པདྨ་འདབ་བརྒྱད་དཀྱིལ་འཁོར་བྲི་༎
མཆོད་པ་ལྔ་དང་གཏོར་མ་ལ་༎
བརྟེན་ལ་བསྒྲུབ་པར་བྱ་བ་ཡིན་༎
ནང་ལྟར་བསྒྲུབ་པའི་དུས་ཉིད་དུ་༎
མནྡལ་བ་ཡི་རྣམ་ལྔས་བྱུག་། མེ་ཏོག་ཚོམ་བུ་དགོད་པར་བྱ་༎
བུམ་པ་མཚན་དང་ལྡན་པར་ནི་༎
འཁོར་ལོ་བླ་རྡོ་བརྟེན་ལ་བསྒྲུབ་༎
གསང་ལྟར་བསྒྲུབ་པའི་དུས་ཉིད་དུ་༎
མནྡལ་བ་ཡི་རྣམ་ལྔའི་སྟེང་༌༎
གནོད་སྦྱིན་སྐུར་བ་བཞེངས་པ་ལ་༎
རི་བོང་སྙིང་གི་ནང་དུ་གཞུག་། ཟ་འོག་དག་གིས་རབ་དྲིལ་ལ་༎
གོང་གི་འཁོར་ལོ་བཅང་བར་བྱ་༎
ཡང་གསང་ཉིད་དུ་བསྒྲུབ་པ་ནི་༎
གནོད་སྦྱིན་སྣང་བ་རང་གི་སེམས་༎
ཡེ་ནས་ཤེས་པ་ཆོས་ཀྱི་སྐུ་༎
ཞེས་གསུངས་སོ་༎
གནོད་སྦྱིན་གསང་བ་ཕྱི་མའི་རྒྱུད་ཀྱི་ལེའུ་སྟེ་དང་པོའོ་༎།
། དེ་ནས་གསང་བའི་བདག་པོས་བཀའ་སྩལ་པ་།
རྣལ་འབྱོར་པས་གནོད་སྦྱིན་བསྒྲུབ་པའི་དུས་སུ་༎
ཨོམ་ཙནྡ་མ་ཧ་རོ་ཤ་ན་ཧུམ་ཕཏ་།
ཅེས་འབུམ་བཟླས་ལ་།
དེ་ནས་ཞག་ཏུ་རྡོ་རྗེ་གོ་ཆའི་སྔགས་འགོད་དོ་༎
ཨོམ་ཧ་ན་བཛྲ་ཧུམ་།
ཨོམ་ད་ཧ་བཛྲ་ཧུམ་།
ཨོམ་དྷི་བ་ཏ་བཛྲ་ཧུམ་།
ཨོམ་བཛྲ་རོ་ཤ་ཧུམ་།
ཨོམ་བཛྲ་དྲི་ཧ་བཛྲ་ཧུམ་།
ཨོམ་ཧ་ན་ད་ཧ་པ་ཙ་ཧུམ་།
ཨོམ་བཛྲ་ཀྲོ་དྷ་བཛྲ་ཧུམ་།
ཨོམ་མ་ཡ་བཛྲ་ཧུམ་།
ཨོམ་ཨ་སྟ་ཧུམ་།
ཞེས་བཀོད་ལ་།
ཨོམ་ཙནྡ་མ་ཧ་རོ་ཤ་ཧ་ན་ད་ཧ་པ་ཙ་ཀྲོདྷ་།
སརྦ་དུཤྟན་མ་ར་ཡ་ཧུམ་ཕཏ་།
ཅེས་སྟོང་བཟླས་སོ་༎
དེས་ནི་ཨ་པ་ར་བསྒྲུབ་པ་ལ་ཁ་སྐུན་པར་ཆོད་སེལ་བར་འགྱུར་རོ་༎
ཞེས་གསུངས་སོ་༎
རྒྱུད་ཕྱི་མའི་ལེའུ་སྟེ་གཉིས་པའོ་༎  ་༎ དེ་ནས་ཡང་བཀའ་སྩལ་པ་།
རྣལ་འབྱོར་བ་དང་པོ་ཚེས་གཅིག་ལ་ཞུགས་ནས་།
ཉའི་བར་དུ་བསྒྲུབ་པར་བྱ་བའི་སྙིང་པོ་ནི་༎
ཨོམ་ཧྲིམ་ཛ་ཨ་པ་ཙིཏྟ་ཛ་ཛ་ཞེས་པའོ་༎
རང་གི་འཁོར་དུ་བར་ཆད་བསྲུང་བ་ནི་།
ཨོམ་ཧྲིམ་ཛ་ཨ་པ་ར་ཙིཏྟ་ཛ་ཛ་མ་མ་ས་པ་རི་ཝ་ར་།
རཀྴ་ཀུ་རུ་སྲུང་ཞིག་སྲུང་ཞིག་སྭ་ཧ་།
དངོས་གྲུབ་མྱུར་དུ་བསྐུལ་བ་ནི་།
ཨོམ་བྷུ་ཏ་ཏྲི་ཨ་པ་ར་ཙིཏྟ་།
རད་ན་སརྦ་མ་ནི་ཤ་རེ་ཏྲི་ས་མ་བ་ཏེ་སྭ་ཧ་།
སྲིང་མོ་འབྱུང་མོ་རྣམ་རྒྱལ་མ་འབྲེངས་པར་བྱ་བ་ནི་།
ཨོམ་ཤྲི་ཧུམ་ཛ་ཛ་སརྦ་འདུན་པར་གྱིས་འདོད་པའི་དོན་ལ་ཁོལ་མོར་གྱིས་༄༅༎
ཤིག་སྭ་ཧ་ཞེས་བཟླས་པ་བྱའོ་༎
བརྒྱུད་ཕྱི་མའི་ལེའུ་སྟེ་གསུམ་པའོ་༎  ་༎ དེ་ནས་ཡང་བཀའ་སྩལ་པ་།
འདི་ཉིད་བསྒྲུབ་པའི་དུས་སུ་ནི་།
ཁ་ཟས་དཀར་གསུམ་དང་མངར་གསུམ་བཟའ་ཞིང་མཆོད
པ་བྱས་ན་ནམ་ལང་ཀར་སྔོན་དུ་འོང་ངོ
ཅོག་། ཉའི་ནུབ་མོ་གུ་གུལ་དུད་པ་བཏང
སྟེ་བར་མ་ཆད་པར་བྱ་སྟེ་།
གུ་གུལ་དཀར་པོ་ནི་མཆོད་པའི་རྫས་སུ་འགྱུར་ལ་།
ནག་པ་ནི་བར་ཆད་སེལ་བར་བྱེད་པར་འགྱུར་རོ་༎
ཅི་འདོད་དངོས་སུ་ཟེར་ན་ཐམས་ཅད་འདུན་པར
གྱིས་ཤིག་། ངའི་བཀའ་ཉན་དུ་གྱིས་ལ་དངོས
གྲུབ་བླང་ཞིག་ཅེས་བྱ་ལ་།
གྲུབ་ནས་རིག་པའི་རྒྱལ་པོས་ཡིད་དབང་སྟེར་རོ་༎
བཀྲ་ཤིས་པར་བྱེད་དོ་༎
ཚེ་ཟད་ན་ཡང་ལྷའི་ཡུལ་དུ་སྐྱེལ་ལོ་༎
ཕྱག་རྒྱ་ནི་སོར་མོ་བསྣོལ་ནས་གུང་མོ་པདྨ་ལྟར་བྱའོ་༎
འདི་བླ་མ་དང་དམ་ཚིག་མ་ཉམས་པར་གྱུར་ན་༎
རྫུན་ལ་དགའ་བ་དང་༌།
ཁྲིམས་མེད་དང་༌།
ནོར་མེད་དང་༌།
ཕོ་དང་མོ་དང་༌།
གང་གིས་ཀྱང་འགྲུབ་པར་འགྱུར་རོ་༎
དངོས་གྲུབ་བསྐུལ་བའི་སྔགས་འབུམ་བཟླས་ན་།
ཐམས་ཅད་ཀྱི་མི་རྫི་བར་ཟིལ་གྱིས་གནོན་ཅིང་དངོས་གྲུབ་ཐོབ་པར་འགྱུར་༎
དེའི་ཕྱིར་ན་རྒྱུད་འདི་ཡོངས་སུ་བཟུང་བར་བྱའོ་༎
ཞེས་གསུངས་སོ་༎
གནོད་སྦྱིན་ཨ་པ་རའི་རྒྱུད་ཕྱི་མ་ཞེས་བྱ་བ་རྫོགས་སོ་༎

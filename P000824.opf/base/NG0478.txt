༄༅༎ རྒྱ་གར་སྐད་དུ་།
བེ་ཧུ་ཏེ་ཙཀྲ་ཏནྟྲ་།
བོད་སྐད་དུ་།
རྩོད་པའི་འཁོར་ལོའི་རྒྱུད་།
བཅོམ་ལྡན་འདས་རོ་ལངས་བདེ་བ་ལ་ཕྱག་འཚལ་ལོ་༎
རིན་པོ་ཆེ་རྩོད་པ་སྒྲའི་འཁོར་ལོ་།
འཇམ་དཔལ་བཤེས་གཉེན་ལ་བཤད་པ་༎
གནས་ནི་བྱང་ཆུབ་ཤིང་དྲུང་དུ་༎
སྟོན་པ་དགའ་རབ་རྡོ་རྗེ་ཡིས་༎
འཁོར་ནི་པནྡི་ཏ་ཉིས་བརྒྱ་ལ་༎
དུས་ནི་རྩོད་པ་སྒྲ་ཡི་དུས་༎
བསྟན་པ་དྷ་ཧེ་ནའི་འདུ་ཁང་དུ་༎
རྩོད་པའི་འཁོར་ལོ་འདི་བསྟན་ཏོ་༎
རྩོད་པའི་གཞི་ལ་གཉིས་སུ་འདུས་༎
གཞི་ཡི་དོན་ལ་རྩོད་པ་དང་༌༎
ལམ་གྱི་ཆོས་ལ་རྩོད་པའོ་༎
རྫོགས་པ་ཆེན་པོའི་རྩོད་པ་འདི་གཞི་ཆོས་ཉིད་ཐིག་ལེ་ཉག་གཅིག་ཏུ་དམ་བཅའ་༎
གཏན་ཚིགས་ཅི་ཡི་ཕྱིར་ཞེ་ན་༎
གཉིས་སྣང་མེད་པའི་ཕྱིར་ཞེས་བྱ་༎
གཉིས་སུ་སྣང་བའི་སྐྱོན་གཏོང་ལ་༎
ཁྱོད་རང་ལ་གཉིས་སུ་སྣང་ངམ་༎
ང་ཡི་གྲུབ་མཐའ་ལ་སྐྱོན་གཏོང་༌༎
ང་ལ་སྐྱོན་གཏོང་ན་༎
རིག་པས་གཏོང་ངམ་༎
ཚད་མའི་གཞལ་བྱས་གཏོང་༌༎
རིག་པས་གཏོང་ན་༎
ཆོས་ཉིད་ཀྱི་རིག་པས་གཏོང་ངམ་༎
འཐད་པ་སྒུབ་པའི་རིག་པས་གཏོང་ངམ་༎
བྱ་བ་བྱེད་པའི་རིག་པས་གཏོང་ངམ་༎
ལྟོས་པའི་རིག་པས་གཏོང་༌༎
ཆོས་ཉིད་ཀྱི་རིག་པས་གཏོང་ཟེར་ན་༎
ཆོས་དང་ཆོས་ཉིད་རིག་པ་གསུམ་དུ་འདོད་དམ་༎
གཅིག་ཏུ་འདོད་དམ་༎
ཞེས་ཕར་འབྲིའི་༎
རིག་པའི་རྒྱབ་གནོན་ཕར་ལ་བྱའོ་༎
གསུམ་དུ་འདོད་ན་༎
རིག་པ་ལས་ཆོས་བྱུང་ངམ་༎
ཆོས་ལས་རིག་པ་བྱུང་༌༎
ཉིད་ལས་རིག་པ་དང་ཆོས་བྱུང་༌༎
དེ་གསུམ་ཁྱོད་རང་ཡིན་ནམ་ལོགས་པ་ཡིན་༎
ཞེས་འདྲི་སྟེ་།
གང་ཡང་ཁས་མི་ལེན་ན་༎
གོང་དུ་མ་བཅས་༎
སྭ་ཧ་།
ཆོས་ལས་རིག་པ་བྱུང་ཟེར་ན་རྒྱ་ཆད་བ་དང་༌༎
ཡུལ་ལས་རིག་པ་བྱུང་བའི་སྐྱོན་༎
འགལ་ལོ་ཉིད་ལས་རིག་པ་བྱུང་ཟེར་ན་༎
རྒྱ་ཆད་པའི་སྐྱོན་བཏང་ངོ་༌༎
ཅི་སྟེ་ཟེར་ན་།
ཉིད་ཀྱི་གོ་བ་འདྲིའོ་༎
ཉིད་ལ་རྒྱུ་རྐྱེན་ཡོད་ནས་བྱུང་ངམ་མེད་ན་བྱུང་འདྲིའོ་༎
རྒྱུ་རྐྱེན་ཡོད་ན་ཉིད་མ་ཡིན་པའི་སྐྱོན་འབྱུང་ངོ་༌༎
རྒྱུ་རྐྱེན་མེད་ན་༄༅༎
མེད་ནས་འབྱུང་ན་༎
ནམ་མཁའ་ལ་མེ་གཏོང་བར་འབྱུང་བར་ཐལ་ལོ་༎
ཅི་སྟེ་གཞི་མེད་པ་ལས་འབྱུང་བའི་ཕྱིར་རོ་༎
དེ་བས་ཀྱང་འདི་ལྟ་ཕར་འདྲིའོ་༎
རིག་པ་ཁྱོད་གཉིས་གཅིག་ནས་གཏན་ལ་འབེབས་སམ་༎
མི་གཅིག་ཀྱང་གཏན་ལ་འབེབས་༎
གཅིག་ཟེར་ན་རིག་པས་རིག་པ་གཏན་ལ་འབེབས་༎
འབེབས་ན་ཐུག་མེད་དུ་ཐལ་ལོ་༎
རིག་པས་རང་གཏན་ལ་འབེབས་ན་འབྲེལ་མེད་དུ་ཐལ་ལོ་༎
གཅིག་ལ་འབེབས་མཁན་མེད་པར་ཐལ་ལོ་༎
ཐ་དད་ན་འབྲེལ་བ་མེད་དེ་དབབ་ཏུ་མི་འདོད་པར་ཐལ་ལོ་༎
འབྲེལ་པ་ཡོད་ཟེར་ན་༎
བདག་ཉིད་གཅིག་གམ་འདྲིའོ་༎
བདག་ཉིད་གཅིག་ན་༎
བདག་རིག་པ་གཅིག་གམ་༎
རིག་པ་བདག་ཏུ་གཅིག་། བདག་རིག་པ་གཅིག་ན་༎
གོང་སྐྱོན་འོང་༌༎
དེ་ལས་བྱུང་བའི་འབྲེལ་བ་ཡོད་ཟེར་ན་༎
རྒྱ་ཆད་པའི་སྐྱོན་འོང་ངོ་༌༎
དེ་ལས་བྱུང་ན་རིག་པ་བདག་ལས་བྱུང་ངམ་༎
བདག་ལས་རིག་པ་བྱུང་༌༎
བྱུང་བའི་སྐྱོན་འོང་༌༎
སྤྲུལ་ཤུགས་ནས་བྱུང་བའི་འབྲེལ་པ་དང་འདྲ་སྟེ་༎
ལྡོག་ཏུ་མི་འདོད་པའི་སྐྱོན་འོང་སྟེ་རྒྱ་ཆད་པར་ཐལ་༎
མི་ཤི་བའི་ལུས་ལ་རིག་པ་མི་འབྱུང་བ་དང་འདྲ་སྟེ་༎
ཕྱིས་དོན་བྱེད་མི་ནུས་པའི་སྐྱོན་འབྱུང་ངོ་༌༎
ཡང་ན་བདག་ཉིད་ལས་རིག་པ་བྱུང་ན་བྱུང་པའི་ནད་ཀས་༎
འབྲེལ་མེད་དུ་ཐལ་ལོ་༎
རིག་པ་ལས་བདག་བྱུང་ན་༎
ཤེས་རིག་རྫས་སུ་ཐལ་ལོ་༎
རང་གི་ཤེས་པར་བྱ་བ་ནི་༎
ཐིག་ལེ་ལྷུན་གྲུབ་ཆོས་ཅན་ཞེས་དམ་བཅའ་༎
ཅིའི་ཕྱིར་མ་འགགས་རག་ཤར་བའི་ཕྱིར་༎
ཐིག་ལེ་རྫས་ཡོད་དུ་ཐལ་ཟེར་ན་༎
ལྷུན་གྲུབ་རྫས་ཡོད་མ་སྤངས་པའི་ཕྱིར་༎
འཇིག་པར་ཐལ་ཟེར་ན་ལྷུན་གྲུབ་འཇིག་མ་བཀག་ཅེས་བྱ་༎
ཁྱོད་ལྷུན་གྲུབ་མིན་ནམ་ཞེས་འདྲི་༎
ཡིན་ཟེར་ན་འདོད་ཐོག་། མིན་ཟེར་ན་མུ་སྟེགས་རྟག་ཆད་དུ་ཐལ་ཞེས་འགལ་ལོ་༎
སྒྲའི་འཁོར་ལོ་ལས་བརྒལ་བ་དང་པོའོ་༎  ་༎ འཐད་པ་སྒྲུབ་པས་གཏོར་ཟེར་ནས་༎
སྣང་བ་འདི་རང་མི་ཤར་དུ་འཐད་དེ་༎
འཐད་པས་འོ་ན་འཐད་པས་སྣང་བ་ཤར་མང་དུ་འབྱུང་བར་ཐལ་༎
བྱ་བ་བྱེད་པའི་རིག་པས་གཏོང་ཟེར་ན་༎
འཁྲུལ་པའི་ཤེས་པ་ལ་ཐག་བས་སྦྲུལ་གྱི་བྱ་བ་བྱས་ནས་འཁྲུལ་ཏེ་༎
རྟན་དུ་སྦྲུལ་གྱི་བྱ་བ་བྱེད་པར་ཐལ་༎
ལྟོས་པའི་རིག་པས་གཏོང་ཟེར་ན་༎
འཕང་ལས་ལྟོས་ན་མདུང་རིང་༌༎
མདུང་ལས་ལྟོས་ན་མདའ་རྒྱང་རིང་སྟེ་༎
ངེས་པ་མེད་པར་ཐལ་ལོ་༎
རྒྱུད་ཀྱི་གཏན་ལ་འབེབས་ཟེར་ན་༎
རྒྱུད་རང་ཡིན་ནམ་ལོགས་པ་གཅིག་དྲིའོ་༎
རང་ཡིན་ཟེར་ན་གཏན་ལ་དབབ་པ་དང་འབེབས་པ་མི་རུང་སྟེ་།
རལ་གྲི་རལ་གྲི་རང་གིས་སོ་ལ་ཆོད་པ་ཐལ་ལོ་༎
གཉིས་ཡིན་གོང་དུ་འབྲེལ་རྟག་གོ་། དེ་ཡང་ལུང་ཡང་དེ་འགྲོའོ་༎
མཚོན་པ་གཉིས་པའོ་༎  ་༎ ཚད་མས་གཏན་ལ་འབེབས་ཟེར་ན་།
ཚད་མ་དེ་རང་ཡིན་ནམ་མིན་ཅེས་འདྲིའོ་༎
རང་ཡིན་ཟེར་ན་གཏན་ལ་དབབ་ཏུ་མི་བཏུབ་སྐྱོན་གཏང་༄༅༎
སྟེ་༎
གསེར་གྱི་སེར་པོ་གཏན་ལ་འབེབས་པ་དང་༌༎
སེར་པོས་གསེར་གཏན་ལ་འབེབས་པ་དང་ཅེས་འབྱུང་ངོ་༌༎
ཚད་མ་ལོགས་ཅིག་ཡིན་ནོ་ཟེར་ན་།
ཆོས་ཚད་མ་དང་༌༎
དོན་ཚད་མ་དང་འཇལ་བྱའི་ཤེས་པ་ཅིག་།
གཞལ་བྱའི་ཡུལ་མང་དུུ་སྨྲ་ན་འདི་སྐད་བྱའོ
༎ འུབ་ཀྱི་བསྡུས་ནས་ཡུལ་ལ་འཇལ་ལམ་༎
ཤེས་པ་ལ་མཇལ་༎
གཉིས་ཀ་ལ་འཇལ་ཅེས་འདྲི་༎
ཡུལ་ལ་འཇལ་ན་ཡུལ་ཉམས་སུ་མྱོང་ནས་འཇལ་ལམ་༎
མ་མྱོང་ནས་འཇལ་༎
མ་མྱོང་ནས་འཇལ་ན་མོ་གཤམ་བུ་ཆེ་ཆུང་༌༎
རི་བོང་རྭ་རྣོ་རྟུལ་ཀྱང་ཤེས་པར་ཐལ་༎
ཤེས་སོ་ཟེར་ན་དབང་པོའི་མངོན་སུམ་གྱིས་གསལ་༎
ཅེས་སྐྱོན་བཏང་ངོ་༌༎
ནམས་སུ་མྱོང་ནས་འཇལ་ན་༎
ཆུ་བོའི་རོ་མྱོང་ཡང་༌༎
ཆུ་བོའི་རོལ་ཚོལ་བ་དང་འདྲ་སྟེ་ཐུག་མེད་དུ་ཐལ་ལོ་༎
ཤེས་པ་ལ་འཇལ་ན་ཤེས་པ་དངོས་པོ་ཡོད་ནས་འཇལ་ལམ་མེད་ཀྱང་འཇལ་༎
དངོས་པོ་ཡོད་ཟེར་ན་མངོན་སུམ་གྱིས་གསལ་༎
མེད་ནས་འཇལ་ན་རི་བོང་རྭ་ལ་མཐོ་ཚད་གཞལ་དུ་བཏུབ་པར་ཐལ་༎
ཡོད་རུང་མེད་རུང་འཇལ་ན་༎
ལུང་དུ་མ་བསྟན་པར་ཐལ་ལོ་༎
མཚོན་པ་གསུམ་པའོ་༎  ་༎ དེ་ལྟར་སྒྲོས་བཏགས་ཆམ་ལ་ཕེབས་ནས་༎
རང་གི་མཚན་ཉིད་བསྟན་པར་བྱ་༎
རང་སྣང་དུ་རང་ཤར་བས་༎
ཡུལ་ལས་གཞལ་དུ་མེད་༎
རང་བྱུང་ཡེ་ཤེས་ཤར་བས་༎
ནང་ལ་གཞལ་དུ་མེད་༎
འདུ་འབྲལ་མེད་པས་ཡུལ་དང་ཡུལ་ཅན་དུ་གཞལ་དུ་མེད་༎
ཐམས་ཅད་ཡེ་ནས་རང་སར་གྲོལ་བས་འབྲེལ་བ་རྩིར་མེད་༎
ཤེས་རིག་གི་ཡུལ་ལས་གྲོལ་བས་༎
རྒྱུད་ལུང་རིག་པས་གཏན་ལ་དབབ་ས་མེད་༎
ཅེས་གསུངས་སོ་༎
མཚན་པ་བཞི་པའོ་༎།
། ཤེས་པ་འཁྲུལ་ཏེ་༎
རྒྱལ་བ་རིགས་ལྔ་འོད་དཀར་དམར་ལྔ་རྟེན་པས་འཁྲུལ་༎
བསྒྲུབས་པས་གོལ་ཏེ་༎
རང་སྣ་ཆོས་སྐུ་ལ་བདེ་བ་འདོད་ཅིང་སྒྲུབ་པས་འཁྲུལ་༎
སྒོམ་པས་རླག་། ཡེ་ནས་རང་གསལ་སྒོམས་བས
རང་གསལ་སྟོང་པས་རླག་། ཡུལ་ཅན་གྱི་གོལ
ཏེ་སྤང་བླང་གི་ལན་ནོ་༎
སྣང་བ་སྒྲིབ་གཡོགས་ཀྱི་ཆོད་༎
སྣང་བ་རང་གསལ་ལ་འབྱུང་བ་ལྟར་མཐོང་བས་ཆོད་༎
རང་བྱུང་མིན་ཏེ་ཡེ་ཤེས་མེད་༎
ཆོས་ཉིད་ཡིན་ཏེ་སྐུ་མིན་༎
སྙིང་པོ་ཡིན་ཏེ་ཡེ་ཤེས་མིན་༎
དེ་ལྟར་ཤེས་པ་ནི་རང་བྱུང་ཡིན་ལ་ཡེ་ཤེས་ཡིན་༎
ཆོས་སྐུ་ཡིན་།
སྙིང་པོ་ཡིན་།
ཐིག་ལེ་ཡིན་།
ཉག་གཅིག་ཡིན་།
ཞེས་གསུངས་སོ་༎
འདའ་ཧེ་ནའི་འདུ་ཁང་དུ་༎
མཁས་པ་འཇམ་དཔལ་བཤེས་གཉེན་ལ་ཐིག་ལེ་ཉག་གཅིག་གྲུབ་མཐའ་བསྟན་༎
རྩོལ་བའི་སྒྲའི་འཁོར་ལོ་འདི་༎
ཆུ་སྲིན་པིར་གྱི་གྲེ་བ་རུ་༎
རུ་སྦལ་ནག་པོ་འི་ཆུད་པ་བཞིན་༎
བསྐལ་པ་ཁྲུགས་ཀྱང་ཁར་མ་དབྱུང་༌༎
ཞེས་གདམས་སོ་༎
རྨོངས་པས་མི་གོ་དྲིས་ལན་ཁོང་དུ་ཆུད་༎
སྦྱངས་པའི་སྒྲ་དང་སོང་འགྱུར་འབྱུང་བ་དང་༌༎
བྱུང་བ་ཅན་དང་སྒྲ་སྐྱོན་རྣམས་བརྒྱུད་༎
མན་ངག་ཁོང་དུ་བཅས་ཏེ་འགའ་ཙམ་བྲིས་པའོ་༎
མཚོན་ཆའི་འཁོར་ལོ་དུམ་༄༅༎

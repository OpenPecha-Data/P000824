ཕྱི་མ་རྣམས་ནི་དམག་མིར་དབང་བསྐུར་རོ་༎
འཁོར་གྱི་གྱད་ཆེན་པོ་བཞི་ལ་སོགས་ཏེ་།
དཀའ་བ་སྤྱོད་པའི་སྐྱེས་བུ་རྣམས་ལ་།
གོ་མཚོན་དང་༌།
སྟ་རེ་དང་༌།
མཆོག་གི་ཧ་ཏ་དང་༌།
ལྕགས་ཀྱུ་ཞགས་པ་དང་༌།
བེར་ཀ་དང་༌།
མདའ་གཞུུ་ལ་སོགས་ཏེ་།
མ་ཧེའི་ཤ་དང་༌།
སྟག་དང་༌།
དོམ་དང་༌།
དྲེད་དང་༌།
ལྕེ་སྤྱང་དང་༌།
ཀང་ཀ་དང་༌།
མི་དང་༌།
ཁྱི་དང་༌།
རྟ་ལ་སོགས་པའི་ཤ་དང་༌།
ཁྲག་དང་༌།
དབང་པོས་དབང་བསྐུར་ཏེ་།
དམག་དཔོན་དུ་དབང་བསྐུར་རོ་༎
དམག་བྱིན་པོ་རྣམས་ནི་གཏོར་མ་དང་༌།
མྱོས་པའི་ཆང་དང་༌།
འབྲུའི་ཆང་དང་༌།
བཙོང་དང་༌།
ལ་ཕུག་དང་༌།
སྒོག་སྐྱ་ཡན་ཡད་ཀྱི་དབང་བསྐུར་ཏེ་།
དམག་མིར་དབང་བསྐུར་རོ་༎
དེ་བཞིན་དུ་རིགས་ཀྱི་བུ་ཁྱོད་ལ་དབང་བསྐུར་བས་།
འཇིག་རྟེན་དང་འཇིག་རྟེན་ལས་འདས་པ་ཐམས་ཅད་དབང་དུ་འདུས་པར་འགྱུར་རོ་༎
དེ་ནས་ལྷོའི་འཛམ་བུ་གླིང་མི་མཇེད་ཀྱི་འཇིག
རྟེན་གྱི་ཁམས་དབུས་ཆེན་པོ་རྡོ་རྗེ་གདན་དུ
། མིའི་སྟོན་པ་ཤཀྱ་སེང་གེས་ཤིང་གི་རྒྱལ
པོ་ཡོངས་སུ་ས་བརྟོལ་གྱི་ལོ་འདབ་རྒྱས་པའི
། དུས་སུ་། འཁོར་ས་བཅུའི་བྱང་ཆུབ་སེམས་དཔའ་རྣམས་དང་༌།
འཕགས་པ་ཉན་ཐོས་དགྲ་བཅོམ་པ་རྣམས་ལ་།
དེ་བཞིན་གཤེགས་པ་ལྔའི་བུམ་པ་དང་༌།
སེག་པར་དང་བླ་གོས་དང་༌།
སངས་རྒྱས་ཀྱི་སྐུ་གདུང་རིན་པོ་ཆེས་དབང་བསྐུར་རོ་༎
དེ་བཞིན་དུ་རིགས་ཀྱི་བུ་ཁྱོད་ལ་དབང་བསྐུར་བས་།
འགྲོ་བ་རྣམ་པར་འདྲེན་པའི་སྟོབས་དང་ལྡན་པར་འགྱུར་རོ་༎
དེ་ནས་བདག་མ་ཡིན་པའི་འཇིག་རྟེན་གྱི་ཁམས་སུ་།
བྱོལ་སོང་གི་རྒྱལ་པོ་ཨ་བ་གླང་མགོ་ཅན་ཞེས་བྱ་བས་།
བྱོལ་སོང་གི་གཙོ་བོ་ལྔ་ལ་སོགས་ཏེ་།
གཏི་མུག་གི་བདག་ཏུ་འཛིན་པ་རྣམས་ལ་།
ཤིང་གི་རྒྱལ་པོ་ཡོངས་སུ་ས་བརྟོལ་དབུགས་འབྱིན་པ་དུས་སུ་།
ཤེས་རབ་ཀྱི་པོ་ཏི་དང་༌།
ལྷའི་རོལ་མོ་དང་༌།
སྒྲ་སྙན་དང་༌།
བདེན་པའི་ཚིག་གིས་དབང་བསྐུར་རོ་༎
དེ་བཞིན་དུ་རིགས་ཀྱི་བུ་ཁྱོད་ལ་དབང་བསྐུར་བས་།
ཤེས་རབ་མ་རྨོངས་པ་དང་༌།
ལྷ་དང་མིའི་མཛད་སྤྱོད་ཐམས་ཅད་ལ་ལོངས་སྤྱོད་པར་གྱུར་ཏོ་༎
དེ་ནས་འཇིག་རྟེན་གྱི་ཁམས་ཏིར་ཀ་ཞེས་བྱ་བ་ན་།
ཡི་དྭགས་རྒྱལ་མོ་ཁ་འབར་མ་ཞེས་བྱ་བས་།
ཤིང་གི་རྒྱལ་པོ་རྒྱུད་བའི་དུས་སུ་།
འཁོར་གྱི་པྲེ་ཏ་ཀ་ཞེས་བྱ་གསུམ་ལ་།
རིན་པོ་ཆེ་སྒྲོམ་བུ་དང་༌།
འདོད་པའི་ཡོན་ཏན་ལྔས་དབང་བསྐུར་རོ་༎
དེ་བཞིན་དུ་རིགས་ཀྱི་བུ་ཁྱོད་ལ་དབང་བསྐུར་བས་།
འཇིག་རྟེན་གྱི་སྙིང་པོ་བྱང་ཆུབ་ལ་མ་གནས་ཀྱི་བར་རུ་།
ཡི་དྭགས་ཀྱི་སྡུག་བསྔལ་ལས་གྲོལ་བར་གྱུར་ཏོ་༎
དེ་ནས་འཇིག་རྟེན་གི་ཁམས་རྨེ་ཤ་ཅན་ཞེས
བྱ་བ་ན་། གཤིན་རྗེ་ཆོས་ཀྱི་རྒྱལ་པོས
། འཁོར་གྱི་མགོ་བརྙན་ཆེན་པོ་བཞི་ལ་།
དཔག་བསམ་གྱི་ཤིང་དང་༌།
ཁྲུས་ཀྱི་རྫིང་བུ་དང་༌།
ཡེ་ཤེས་ཀྱི་མར་མེ་དང་༌།
སྙན་པའི་ཚིག་གིས་དབང་བསྐུར་རོ་༎
དེ་བཞིན་དུ་རིགས་ཀྱི་བུ་ཁྱོད་ལ་དབང་བསྐུར་བས་།
དམྱལ་ཁམས་བཅུ་དྲུག་གི་༄༅༎
སྡུག་བསྔལ་།
བདེ་བ་ཆེན་པོ་ལོངས་སྤྱོད་དུ་གྱུར་ཏོ་༎
དེ་ཡན་ཆད་ཐུབ་པ་དྲུག་གི་ཕྱག་མཚན་གྱིས
དབང་བསྐུར་བར་བསྟན་པའོ་༎ ༎ དེ་ནས་པནྡི
ཏས་དབང་བསྐུར་བ་ནི་།
གནམ་ལ་རྡོ་རྗེ་ཟམ་མ་ཆད་༎
ས་ལ་དཀྱིལ་འཁོར་རིགས་མ་ཡལ་༎
བར་ན་གདམས་ངག་ཟམ་མ་ཆད་༎
ཅེས་འབྱུང་སྟེ་།
སློབ་དཔོན་དགའ་རབ་རྡོ་རྗེས་།
འཇམ་དཔལ་བཤེས་གཉེན་ལ་སོགས་པ་རིམ་པར་དབང་དང་འབྲེལ་བའི་ཆོས་བསྟན་པའི་ཚེ་།
སློབ་མ་བཀྲག་དང་གཟི་མདངས་བསྐྱེད་ཅིང་༌།
ལྷའི་ལོངས་སྤྱོད་ཐོབ་པར་བྱ་བའི་ཕྱིར་།
འདོད་པའི་ཡོན་ཏན་ལྔས་དབང་བསྐུར་ཏེ་།
ཚེ་དང་༌།
གལ་ཕྱི་དང་༌།
ཛ་ག་དང་༌།
ཛག་ཏི་དང་༌།
བླ་གོད་དང་༌།
ཟླ་རྒྱས་དང་༌།
ཟླ་ཁྲོམ་དང་༌།
ཟླ་ཚེས་དང་༌།
དྲག་པོ་དང་༌།
ཀུན་ཏུ་རྒྱུ་ལ་སོགས་ཏེ་།
འདོད་པའི་ཡོན་ཏན་ལྔས་དབང་བསྐུར་རོ་༎
དེ་བཞིན་དུ་རིགས་ཀྱི་བུ་ཁྱོད་ལ་དབང་བསྐུར་བས་།
ལོངས་སྤྱོད་ཕུན་སུམ་ཚོགས་པ་ལ་ལོངས་སྤྱོད་པར
གྱུར་ཅིག་། ཅེས་ཡེ་ཤེས་བླ་མ་ཆེན་པོའི
རྒྱུད་ལས་། དབང་བསྐུར་བླ་མ་རིན་པོ་ཆེའི་རྒྱུད་ཕྱུང་སྟེ་།
ཡེ་ཤེས་སྤྱི་བླུགས་སུ་དབང་བསྐུར་བར་བསྟན་པའི་ལེའུ་སྟེ་གཉིས་པའོ་༎།
། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོས་།
སངས་རྒྱས་མར་མེ་མཛད་སྟོང་གི་གཙུག་ཕུད་རིན་པོ་ཆེ་ལ་ཕྱག་བཙལ་ནས་།
བྱང་ཆུབ་སེམས་དཔའ་སེམས་དཔའ་ཆེན་པོ་།
མ་འོངས་པའི་སེམས་ཅན་རྣམས་ལ་སངས་རྒྱས་ཀྱི་འབྲས་བུ་སྨིན་པར་བྱ་བའི་ཐབས་ནི་།
དབང་དང་འབྲེལ་པའི་ཆོས་འཕགས་ན་།
དབང་གི་འབྲས་བུ་མཐར་ཕྱིན་པའི་བྱ་བཙལ་དག་བྲལ་བའི་ཆོས་ཇི་ལྟར་ལགས་།
བསྟན་དུ་གསོལ་ཅེས་ཞུས་ཏེ་།
དེ་ནས་སངས་རྒྱས་མར་མེ་མཛད་སྟོང་གི་གཙུག
ཕུད་དང་རིན་པོ་ཆེ་ཚད་མེད་པ་བཞིའི་ཏིང
ངེ་འཛིན་ལས་བཞེངས་ཏེ་།
ཞལ་འཛུམ་པ་མཛད་ནས་།
རོ་ལངས་བདེ་བ་ལྷའི་བུ་ཉོན་ཅིག་། ང
ལ་ཕྱོགས་བཅུ་དུས་གསུམ་གྱི་སངས་རྒྱས་ཐམས་ཅད
ཀྱི་དབང་རིན་པོ་ཆེ་རྫོགས་པ་ཡིན་ཏེ་།
དབང་ཐམས་ཅད་ཀྱི་སྙིང་པོ་རིག་པ་རྩལ་གྱི
དབང་གིས་སྐད་ཅིག་མ་གསུམ་ལ་གྲོལ་བ་འདི
ལ་བསྐུར་ཐབས་ལྔ་སྟེ་།
ཡེ་ཤེས་ཀྱི་མར་མེ་དང་༌།
རིན་པོ་ཆེ་གསེར་གྱི་ཐུར་མ་དང་༌།
མེ་ལོང་དང་༌།
སངས་རྒྱས་ཀྱི་མཚན་དང་༌།
རྡོ་རྗེ་དྲིལ་བུ་དང་ལྔའོ་༎
དེ་ནས་ཚིག་འདི་བསྒྲགས་ཏེ་།
དཀྱིལ་འཁོར་ལ་བསྐོར་བ་བྱས་ལ་།
སྒོ་ལ་དར་གྱི་ཡོལ་བ་བྲེས་ལ་།
བདྷ་བྲི་བར་བྱའོ་༎
ཀྱེ་མ་ཧ་སུ་ཀ་རིགས་ཀྱི་བུ་ཁྱོད་ཡོངས་སུ་མྱ་ངན་ལས་འདས་པར་འདོད་དམ་བྱའོ་༎
ན་མོ་བུདྡྷ་ཡ་ཧོ་།
འོ་ན་ཁྱོད་ས་གཞི་འོ་མ་ཤི་ས་ཤིའོ་༎
རིགས་ཀྱི་བུ་དྷ་ཧི་ཀན་།
དྷ་ཧི་ཀན་མ་ལ་མ་ལ་།
མཧ་སུ་ཁ་རི་སིདྡྷི་ཧོ་།
དེ་བཞིན་རིམ་པས་བསྟན་པ་ནི་༎
མན་ངག་ཐབས་ཀྱི་རྒྱལ་པོ་ཡིན་༎
དེ་ནི་བདེན་པར་བསྟན་པར་བྱའོ་༎
མར་མེ་ལག་ཏུ་བསྐུར་བ་།
རིགས་ཀྱི་བུ་འཇིག་རྟེན་གྱི་ཁམས་སུ་ང་མ་འོངས་པའི་ཚེ་།
གྱད་ཡུལ་ཤིང་ས་༄༅༎
ལ་ཆེན་པོའི་སྙིང་པོ་མེ་ཏོག་པདྨ་ཁ་སྟོང་དང་ལྡན་པའི་སྦུབས་ནས་འཐན་ཏེ་།
སྐུ་ཡོངས་སུ་རྫོགས་པའི་དུས་སུ་།
རང་གི་སྙིང་པོ་བྱང་ཆུབ་ཀྱི་སེམས་གསལ་བའི་སྒྲོན་མེར་ཤར་ཏེ་།
ངས་མཐོང་མ་མྱོང་བའི་ཡུལ་མཐོང་ངོ་༌༎
རིགས་ཀྱི་བུ་དེ་བཞིན་དུ་ཡེ་ཤེས་ཀྱི་མར་མེ་གསལ་བའི་སྒྲོན་མ་འདིས་དབང་བསྐུར་བས་།
མ་རིག་པའི་ལིང་ཏོག་བསལ་ནས་།
སངས་རྒྱས་ཀྱི་བདེན་པ་མཐོང་བར་འགྱུར་རོ་༎
རིགས་ཀྱི་བུ་རང་རིག་པའི་ཡེ་ཤེས་ལ་འགྱུར་བ་མེད་ཅིང་༌།
རྣམ་རྟོག་གིས་མ་བསླད་པས་།
ཡིད་གང་དུ་ཡང་འཇུག་པ་མེད་དོ་༎
རིགས་ཀྱི་བུ་དེ་བཞིན་དུ་རིན་པོ་ཆེ་གསེར་གྱི་ཐུར་མས་དབང་བསྐུར་བས་།
འགྱུར་བ་མེད་པར་རྣོལ་མྱུར་བའི་སྟོབས་དང་ལྡན་པར་གྱུར་ཏོ་༎
རིགས་ཀྱི་བུ་སངས་རྒྱས་ཀྱི་ཞིང་ཡོངས་སུ་དག་པའི་ཡུལ་དུ་སྣང་བའི་དུས་སུ་།
གཟུང་འཛིན་གྱི་མཐའ་ལས་འདས་སོ་༎
རིགས་ཀྱི་བུ་དེ་བཞིན་དུ་མེ་ལོང་ལྟ་བུའི་ཡེ་ཤེས་འདིས་དབང་བསྐུར་བས་།
སངས་རྒྱས་ཀྱི་ཞིང་ཡོངས་སུ་དག་བ་སྣང་བར་གྱུར་རོ་༎
རིགས་ཀྱི་བུ་རང་བྱུང་གི་ཡེ་ཤེས་ལ་འགག་པ་མེད་པར་ཤར་བའི་དུས་སུ་།
སྐུ་གསུམ་གྱི་སྣང་བ་མངོན་དུ་གྱུར་ཏེ་།
ཡེ་ཤེས་ཀྱི་གཟུགས་བརྙན་ལ་ཐིམ་པའི་དུས་སུ་།
ལེན་མ་མྱོང་བའི་ལུས་བླངས་ཏེ་བྱང་ཆུབ་ཀྱི
སྙིང་པོ་ལ་བྱང་ཆུབ་ཀྱི་སྙིང་པོར་ཤར་རོ
༎ རིགས་ཀྱི་བུ་དེ་བཞིན་དུ་འོད་གསལ་བ་འདིས་དབང་བསྐུར་བས་།
སྙིང་པོ་བྱང་ཆུབ་བཙལ་དང་བྲལ་བའི་སྐུ་ཐོབ་པར་གྱུར་ཏོ་༎
རིགས་ཀྱི་བུ་རྡོ་རྗེ་ལྟ་བུའི་སྐུ་དུས་གསུམ་དུ་མི་འགྱུར་བར་བསྟན་པའི་དུས་སུ་།
སྤྲོས་པའི་མཐའ་ལས་འདས་ཏེ་།
ཐུགས་རྗེ་འབྱུང་བའི་སྒོ་མ་འགགས་པས་།
སྤྲུལ་པའི་སྐུ་གསུང་རིག་པའི་ཁུ་བྱུག་ཏུ་བསྒྲགས་སོ་༎
དེ་བཞིན་དུ་རྟགས་ཀྱི་རྡོ་རྗེ་དང་དྲིལ་བུས་དབང་བསྐུར་བས་།
རིགས་ཀྱི་བུ་རྡོ་རྗེས་ནི་འགྱུར་བ་མེད་པ་ལ་།
དྲིལ་བུས་ནི་ཐུགས་རྗེའི་རྩལ་འགག་པ་མེད་པའི་དབང་ཐོབ་པར་གྱུར་ཏོ་༎
ཀྱེ་རིགས་ཀྱི་བུ་མ་འོངས་པའི་སེམས་ཅན་རྒྱུད
དག་པ་རྣམས་ལ་ངས་བསྟན་པ་བཞིན་བྱོས་ཤིག
། ཅེས་བཀའ་བསྒོ་ནས་།
དགའ་རབ་རྡོ་རྗེ་དེ་བཞིན་དུ་མཛད་པ་ནི་།
གནམ་ལ་རྡོ་རྗེ་ཟམ་མ་ཆད་དེ་ལྟ་བ
མི་འགྱུར་བ་ལ་བཞག་། ས་ལ་དཀྱིལ་འཁོར
རིགས་མ་ཡལ་ཏེ་།
རྟོགས་པའི་ཡེ་ཤེས་རང་གསལ་།
བར་ན་གདམས་ངག་ཟམ་མ་ཆད་དེ་།
དུས་གསུམ་གྱི་སངས་རྒྱས་དགོངས་པ་བརྒྱད་པ་དང་༌།
རིགས་འཛིན་བརྡས་བརྒྱུད་པ་དང་༌།
གང་ཟག་རྣ་བས་བརྒྱུད་པ་།
རྒྱུད་མན་ངག་ཏུ་དྲིལ་ནས་གཏེར་དུ་སྦས་སོ་༎
སངས་རྒྱས་མར་མེ་མཛད་སྟོང་གི་གཙུག་ཕུད་རིན་པོ་ཆེ་།
རིག་པ་རང་ཤར་གྱི་དགོངས་པ་།
རིག་པ་སྤྱི་བླུགས་ཀྱི་དབང་དུ་བསྟན་པ་།
ཡེ་ཤེས་བླ་མ་ཆེན་པོའི་རྒྱུད་ལས་།
དབང་བསྐུར་བླ་མ་རིན་པོ་ཆེའི་རྒྱུད་བསྟན་པའི
ལེའུ་སྟེ་ལེའུའི་ལག་གསུམ་པའོ་༎ ༎ དེ་ནས
བྱང་ཆུབ་སེམས་དཔའ་སེམས་དཔའ་ཆེན་པོས་ཡང་ཞུས
༄༅༎ པ་།
ཀྱེ་ཀྱེ་ཐུགས་རྗེ་ཆེན་པོ་མ་འོངས་པའི་སེམས་ཅན་རྣམས་ལ་།
ཚེ་དབང་རིན་པོ་ཆེ་གདམས་པའི་དུས་སུ་།
སློབ་མའི་སྐྱོན་ཡོན་བསྟན་པ་དང་༌༎
དུས་དང་གནས་ཀྱི་སྐྱོན་ཡོན་གང་༌༎
རྡོ་རྗེ་འཆང་གིས་བསྟན་དུ་གསོལ་༎
ཅེས་ཞུས་ཏེ་།
རྡོ་རྗེ་འཛིན་པ་ཉོན་ཅིག་། སློབ་མའི་སྐྱོན་ཡོན་རྣམ་གཉིས་ཏེ་།
སྦང་བར་བྱ་བའི་སློབ་མ་བཞི་༎
དང་དུང་བླང་བའི་སློབ་མ་བཞི་༎
བློ་དམན་ཤེས་རབ་ཆུང་བ་དང་༌༎
བུད་མེད་ལུས་ནི་དམད་པ་དང་༌༎
གསང་དབང་མེད་པར་རྫོབ་པ་ལ་༎
རྒྱུད་ཀྱི་རྒྱལ་པོ་དོན་མི་བཤད་༎
བཤད་ཀྱང་བློ་རྒྱུད་མ་གྲོལ་བས་༎
དེ་བས་ཞིབ་ཏུ་བསྟན་པ་མེད་༎
སེང་གེ་དཀར་མོའི་འོ་མ་འདི་༎
རིན་ཆེན་གསེར་གྱིས་འཛིན་གྱུར་གྱི་༎
སྣོད་ངན་གཞན་དུ་བླགས་པ་ན་༎
སྣོད་འཇིག་འོ་མ་འབོ་བར་འགྱུར་༎
ཞེས་གསུངས་སོ་༎
དད་ལྡན་བརྩོན་འགྲུས་ཆེ་བ་དང་༌༎
བླ་མ་ལ་ནི་གུས་པའོ་༎
བློ་བརྟན་འགྱུར་མེད་སྒོམ་སྲན་ཆེ་༎
རྟག་ཏུ་སྙིང་རྗེ་ལྡན་གྱུར་བ་༎
དེ་ནི་སྒྲུབ་པ་པོ་རུ་བཞག་། སྒྲུབ་པ་བརྩོན་ཞིང་དམ་ཚིག་ཆེ་༎
ཞེ་གནག་ཁོང་གདུག་བརྟན་པར་སྨྲ་༎
བསྟན་པ་བསྲུང་བའི་སྣོད་དུ་བཞག་། བུད་མེད་མགོ་འགར་ཤེས་རབ་ཟབ་༎
དད་པ་བརྟན་ཞིང་ཐེག་ཆེན་མོས་༎
དེ་ནི་སྙིང་རྗེའི་སློབ་མར་བཞག་། ཀྱེ་རྡོ
རྗེ་འཛིན་པ་ཉོན་ཅིག་། ཚེ་དབང་རིན་ཆེན
རྫོགས་ཕྱེད་པའི་༎ དུས་ཀྱི་སྦྱོར་བ་བསྟན་པ་ནི་༎
རྣམ་པ་བཞི་རུ་ཤེས་བྱ་སྟེ་༎
དེ་ཡི་མདོ་ནི་བསྡུ་བ་གཅེས་༎
ངས་བསྟན་ཁྱོད་ཀྱིས་ཡིད་ལ་ཟུང་༌༎
དབྱར་དགུན་སྟོན་དཔྱིད་བཅུ་གཉིས་ལ་༎
དཔྱིད་ཟླ་གསུམ་ནི་སྲིན་བལ་གྱི་ཕུང་པོ་ལྟ་བུའོ་༎
དབྱར་ཟླ་གསུམ་ནི་པདྨ་ལྟ་བུའོ་༎
སྟོན་ཟླ་གསུམ་ནི་རིན་པོ་ཆེ་ལྟ་བུའོ་༎
དགུན་ཟླ་གསུམ་ནི་རྡོ་རྗེ་ལྟ་བུའོ་༎
དེ་ཡང་ཤིང་གི་རྒྱལ་པོ་ཡོངས་སུ་ས་བརྟོལ་དང་སྦྱར་ན་།
རྩ་བ་དང་༌།
སྡོང་པོ་དང་༌།
མྱུ་གུ་དང་གསུམ་།
ལོ་འདབ་དང་༌།
མེ་ཏོག་དང་༌།
འབྲས་བུའོ་༎
དེ་ཡང་སྟོན་ཟླ་ར་བ་ལ་རྫས་བསགས་།
སྟོན་ཟླ་འབྲིང་པོ་ལ་བསྒྲུབ་པ་བྱ་།
སྟོན་ཟླ་ཐ་ཆུང་གི་ཉ་ལ་དབང་བསྐུར་།
དགུན་ཟླ་ར་བའི་ཉ་ལ་གདམ་ངག་གི་གཞུག་རྫོགས་པར་བྱའོ་༎
དེ་ནི་སྦྱོར་བ་དང་པོའོ་༎
དེ་ཡང་ཐུབ་པ་དྲུག་ལྟར་བྱས་ན་།
ཙནྡྲ་བཅུ་གཉིས་འབྲིང་པོ་ལ་༎
བརྒྱད་ལ་ཞུགས་ལ་རྒྱལ་པར་རྫོགས་༎
དེ་ནི་སྦྱོར་བ་འབྲིང་པོའོ་༎
དེ་ཡང་པནྡི་ཏའི་བསྐུར་ཐབས་ནི་༎
ཟླ་བ་བཅུ་གཉིས་གང་ཡང་རུང་༌༎
བཅུ་གཅིག་བཅོ་ལྔའི་བར་གྱིས་རྫོགས་༎
དེ་ནི་སྦྱོར་བ་ཐ་མ་ཡིན་༎
དུས་ཚོད་ཚེས་གྲངས་བཟང་པོ་ལ་༎
བཀྲ་ཤིས་བརྗོད་ཅིང་དབང་བསྐུར་ན་༎
ཚེ་དང་ལོངས་སྤྱོད་རྒྱས་འགྱུར་ཞིང་༌༎
བུ་ཚ་རིགས་རྒྱུད་འཕེལ་བར་འགྱུར་༎
ཞེས་དགའ་རབ་རྡོ་རྗེས་གསུངས་སོ་༎
དེ་ནས་བྱང་ཆུབ་སེམས་དཔའ་ཆེན་པོས་ཞུས་པ་།
ཐུགས་རྗེ་ཆེན་པོ་ཚེ་དབང་རིན་པོ་ཆེ་བསྐུར་བའི་དུས་སུ་།
གནས་པའི་ཡོན་ཏན་བསྟན་དུ་གསོལ་༎
ཅེས་ཞུས་ཏེ་།
རྡོ་རྗེ་འཛིན་པ་ཉོན་༄༅༎
ཅིག་། བཀྲ་མི་ཤིས་པའི་དབང་གནས་དང་༌།
ཡ་ག་བར་ཆད་ཀྱི་གནས་དང་དེ་ལ་རྨེ་ཤ་ཅན་གྱི་གྲོང་ཁྱེར་དུ་གཏུགས་པས་།
ཟིན་པའི་གྲོང་ཁྱེར་དུ་།
ལྷ་འདྲེ་དྲག་པོ་རྒྱུ་སྲང་དང་༌༎
བསོད་ནམས་ཟད་པའི་གྲོང་ཁྱེར་དང་༌༎
མགར་བ་ལྷམ་མཁན་ཡུག་ས་མོ་༎
གྲོང་ཁྱེར་ཆེན་པོའི་དབུས་དག་ཏུ་༎
རྣལ་འབྱོར་པ་ཡིས་དོན་མི་འགྲུབ་༎
ཅེས་གསུངས་སོ་༎
རི་གསུམ་འདུས་པའི་རྩེ་མོ་དང་༌༎
རྩི་ཤིང་སྨན་ལྗོངས་བྱ་སྐད་སྙན་༎
རྒྱབ་མཐོ་མདུན་གཞོལ་གཞོག་སྐྱབ་པ་༎
གཞན་ཡང་བཀྲ་ཤིས་ཉམས་དགའ་ཡིད་འཐད་དང་༌༎
བསོད་ནམས་གྲུབ་པའི་དགོན་པ་དང་༌༎
གྲོང་ཟད་མཐའ་དང་ནགས་ཚལ་དུ་༎
དམ་པའི་དོན་དེ་སྒྲུབ་པར་གསུངས་༎
ཞེས་ཡེ་ཤེས་བླ་མ་ཆེན་པོའི་རྒྱུད་ལས་།
དབང་བསྐུར་བླ་མ་རིན་པོ་ཆེའི་རྒྱུད་༎
སངས་རྒྱས་མར་མེ་མཛད་སྟོང་གི་གཙུག་ཕུད་རིན
པོ་ཆེས་མཛད་པ་ལས་ལེའུ་བཞི་པའོ་༎ ༎
ཨ་ཙརྱ་བི་མ་ལ་མི་ཏྲ་དང་༌།
བོད་ཀྱི་ལོ་ཙ་བ་སྐ་ཅོག་ཞང་གསུམ་གྱིས
བསྒྱུར་ཅིང་ཞུས་ཏེ་གཏན་ལ་ཕབ་པའོ་༎ ༎
རྫོགས་སོ་༎། ། ཐ་རས་རྒྱ་ཡིས་བཏབ་བོ་༎
སྔོན་དུ་འགྲོ་བའི་བསྟེན་པ་སྟེ་སྟ་གོན་ཆོ་ག་རྫོགས་པའོ་༎
དང་པོ་ལ་ནི་སྒྲུབ་པ་འབྱུང་༌༎
ཏིང་འཛིན་སྔགས་དང་འཕྲོ་འདུ་བྱ་༎
གཉིས་པ་ཚེ་དབང་བསྐུར་བར་བྱ་༎
གསུམ་པ་ཡེ་ཤེས་སྤྱི་བླུགས་དང་༌༎
བཞི་པ་སངས་རྒྱས་རབ་བདུན་དང་༌།
ལྔ་བ་རིག་པ་རྩལ་གྱི་དབང་༌༎
རིམ་པ་བཞིན་དུ་ལས་ལ་སྦྱར་༎
རྫོགས་དང་རྒྱུད་ལུང་མན་ངག་བཤད་༎
ང་ཡིས་བསྟན་པའི་ཚེ་དབང་འདི་༎
མ་བསྐུར་བར་དུ་བཤད་པ་མིན་༎
ཅེས་དགའ་རབ་རྡོ་རྗེས་འཇམ་དཔལ་ལ་གདམས་པའོ་༎
ཞེས་ཡེ་ཤེས་བླ་མའི་ལེའུ་ལག་རྫོགས་སོ་༎།

ཁྱོད་ཀྱང་དམ་ལས་མ་འདའ་ཞིག་། བདུད་ཀྱི
ལྕམ་ལ་གཤིན་རྗེའི་ཡུམ་༎ གཤིན་རྗེ་ཁམས་ཀྱི
ལྷ་མོ་སྟྲེ་༎ ནམ་མཁའ་ཁམས་ཀྱི་གློག་མ་སྲིན་༎
དཔལ་ཆེན་ཁྲག་འཐུང་སྤྱན་སྔ་རུ་༎
ཁས་བླངས་དམ་བཅའ་རིམ་བཞིན་བསྒོ་༎
རྡོ་རྗེ་རྫུ་འཕྲུལ་ཆེར་གྲགས་ཤིང་༌༎
མ་སྲིང་བརྩེ་བའི་ཚུལ་ཅན་མ་༎
དམ་ཚིག་ལས་རྣམས་དུས་ལ་བབ་༎
ཆོས་ཀྱི་དབྱིངས་ཀྱི་སྐུ་གསུང་ཐུགས་༎
ཁྱོད་ཀྱི་ཐུགས་ལ་རབ་གནས་ཤིང་༌༎
ཁྱོད་ཀྱི་ཐུགས་ཀྱི་སྦྲུལ་པ་ནི་༎
རྣལ་འབྱོར་པ་ལ་རབ་ཏུ་གནས་༎
དེ་ལྟར་དམ་ཚིག་བསྟབས་བྱས་ལ་༎
ལྷ་མོ་ཉིད་ཀྱང་དམ་ལ་འདུ་བར་བྱེད་༎
ཁམས་གསུམ་འདི་དག་ཤུན་ཏུ་སྐྲག་པར་བྱས་༎
གང་དབང་བྱ་བའི་དམིགས་པ་དེ་༎
སྐད་ཅིག་ཡུད་ལ་དབང་དུ་འདུ་༎
དེ་ལྟར་དབང་དུ་བསྡུ་བ་ནི་༎
དྲག་ཤུལ་ཅན་དུ་བྱ་བ་དང་༌༎
ཁམས་གསུམ་དབང་དུ་བསྡུབ་དང་༌༎
སྲིད་གསུམ་བདེ་བ་དགོད་པ་དང་༌༎
རྒྱུད་དྲུག་ལམ་ལ་འཇོག་པ་དང་༌༎
གསང་པའི་ཐེག་པ་སྟོན་པ་དང་༌༎
རྣལ་འབྱོར་སྤྱི་བགེགས་གདུལ་བ་དང་༌༎
དམ་སྲི་ཆེན་མོ་གནན་པ་དང་༌༎
ཁྲོ་བོ་ཚ་ནས་སྦྲུག་པ་དང་༌༎
དམྱལ་བའི་གནས་རྣམས་སྦྱང་བ་དང་༌༎
དེ་ལ་སོགས་པ་མཐའ་ཡས་མཆོག་། རབ་འབྱམས་ཐམས་ཅད་གྲུབ་པར་འགྱུར་༎
བསྐུལ་བ་དབྱངས་དང་རབ་ལྡན་པ་༎
དུས་གུསམ་དམ་བསྐུལ་བསྟོད་ཚིག་བྱ་༎
གསང་སྔགས་ཆོ་ག་རྒྱུན་དུ་བཟླས་༎
དེ་ལྟར་བྱས་ན་དབང་དུ་འདུ་༎
དབང་དུ་ཐམས་ཅད་འདུས་པ་དང་༌༎
ཚིགས་སུ་བཅད་པ་འདི་ཡང་བརྗོད་༎
སྐྱེ་མེད་འགྱུར་མེད་ཆོས་ཀྱི་སྐུ་༎
ནམ་མཁའ་དག་པའི་དྲི་མེད་ལྟར་༎
དངོས་དང་དངོས་མེད་ཁྱད་པར་བརྡལ་༎
བསྡུ་པའི་དམིགས་བ་མེད་མོད་ཀྱང་༌༎
ཐམས་ཅད་འདུ་བ་ངོ་མཚར་ཆེ་༎
ཞེས་བརྗོད་པར་བྱའོ་༎
དུར་ཁྲོད་ལྷ་མོའི་རང་རྒྱུད་ལས་༎
ཕ་རོལ་ཐམས་ཅད་དབང་དུ་བསྡུ་བའི་ལེའུ་སྟེ་བདུན་པའོ་༎
དེ་ནས་ཆུས་བརླན་པར་བྱ་བ་དང་༌༎
ཆུ་དབབ་པ་འདི་ཆེད་དུ་བརྗོད་དོ་༎
གོང་དུ་སྔགས་ལ་དམིགས་བྱས་ལ་༎
རབ་འབྱམས་ལས་འདི་རབ་ཏུ་བསྔགས་༎
ཁམས་གསུམ་བརླན་གྱི་རང་བཞིན་ལ་༎
འཐད་པའི་གནས་སུ་ཆུ་དབབ་ན་༎
རིམ་གསུམ་ལྡན་པའི་སྟེགས་བུ་ལ་༎
ཟླུམ་པོ་རབ་ཏུ་ལེགས་པར་བྱ་༎
མཐའ་མ་རྡོ་སོལ་དག་གིས་བྱུག་། བར་བ་ཁྱི་དང་ཕག་པར་༎
དེ་གསུམ་ཁྲག་གིས་བྱུག་པར་བྱ་༎
དང་པོ་མི་ཡི་ཁྲག་གིས་བྱུག་། དེ་ལྟར་བར་དུ་ལེགས་བྱས་ལ་༎
དེ་ནས་རྫས་རྣམས་བཤམ་པ་ནི་༎
གང་བྱའི་ཕྱོགས་ཀྱིས་དང་ནི་༎
ཆུ་ནི་གང་ཉེ་བླང་བྱས་ལ་༎
དང་པོའི་གྲུ་གསུམ་སྟེང་དུ་གཞག་། དེ་རུ་རྫས་སུ་བཙལ་བ་ལ་༎
སྟག་ཟིལ་རྡོ་དང་བཙག་དང་བཞག་། ཁྲག་སྣ
བརྒྱ་ནི་རྩ་བརྒྱད་གཞག་ཤ་སྣ་བརྒྱ་འམ་འབྱོར
ཚད་དང་༌༎ མི་དབང་འབྲས་བུ་སྦྱར་ལ་གཞག་། ཁྲག་སྣ་དེ་དག་འཕྲད་དུ་ནི་༌༎
མི་དབང་ཁྲག་ཏུ་སྦྱར་ལ་བཞག་། ཞག་བདུན་གཞུང་བཞིནབསྙེན་༄༅༎
པར་བྱས་ལ་༎
དེ་ནས་ལས་མཆོག་བྱ་བར་གསུངས་༎
ཡ་ལས་དྲག་མོ་བསམ་བྱས་ལ་༎
ཞལ་སྲས་ཤིན་ཏུ་རྔམ་བྱེད་སྐུ་༎
དྲག་ཤུལ་མདངས་དང་ལྡན་པ་ལ་༎
སྤྱན་མཆོག་ཐམས་ཅད་དུས་གཅིག་མཆོག་། ཤངས་ཀྱི་དྲི་ཡིས་ཁམས་གསུམ་དུས་གཅིག་ཚོར་༎
སྙན་གྱི་སྒྲ་སྐད་ཐམས་ཅད་དུས་གཅིག་གསན་༎
ཐུགས་ཀྱི་མ་ཡེངས་ཆོས་ཉིད་དོན་ལ་དགོངས་༎
དེ་ནི་དྲག་མོ་ཤིན་ཏུ་ངོ་མཚར་ཆེ་༎
དེ་ལ་ཐུགས་དམ་འདི་སྐད་བསྐུལ་༎
ནག་མོ་ཁྲག་འཐུང་རྡོ་རྗེ་རལ་པ་ཅན་༎
རལ་གཅིག་གནམ་དུ་སྤྲུགས་པས་ནི་༎
འོག་གི་ཀླུ་ཐེ་གནམ་ཐེའུ་འདུལ་༎
ཁམ་ནག་རལ་པ་རལ་གཅིག་མ་། བར་སྣང་ལྷ་བྲན་མང་པོ་དབང་དུ་བསྡུད་༎
རལ་གཅིག་ཐུར་དུ་སྤྲུགས་པས་ནི་༎
གནམ་ལྷ་དཀར་པོ་དབང་དུ་སྡུད་༎
རལ་གཅིག་བར་སྣང་ཁམས་སུ་བརྐྱང་བ་ནི་༎
བར་སྣང་ལྷ་བྲན་མང་པོ་དབང་དུ་སྡུད་༎
རླུང་ནག་ཚུབ་མའི་ཀློང་དཀྱིལ་ན་༎
དམར་མོ་རྡོ་རྗེ་རལ་པ་ཅན་༎
ཁྲག་འཐུང་བཏམས་པའི་ཁྲི་ལ་བཞུགས་༎
མཚན་མོ་རྒྱུག་ཅིང་ཉིན་མོ་སྦེད་༎
གསོད་ལ་དགའ་ཞིང་མི་ཁྲག་འཐུང་༌༎
སྒྲོག་རུས་གཡས་པའི་ཀློང་དཀྱིལ་ན་༎
འགྱིང་བརྗིད་ཆེན་པོ་ནག་པོ་ཆེ་༎
སྤྱན་གསུམ་དགྲད་ཅིང་མཆེ་བ་གཙིགས་༎
སྡིག་བྱེད་ཁྲག་འཐུང་རལ་པ་ཅན་༎
ཕྱག་གཡས་བེ་ཅོན་དབྱུག་པ་ལྕུག་ཕྲན་བསྣམས་༎
ཕྱག་གཡོན་རལ་གྲི་ཞིང་ཐོད་བསྣམས་༎
གནོད་སྦྱིན་ནག་མོ་མཆེ་བ་ཅན་༎
གང་ལ་བྱ་བ་མི་དངོས་པོ་མེད་༎
ཁམ་ནག་ཆེན་མོ་རལ་པ་ཅན་༎
ཁམ་པ་མི་བཟད་གནམ་དུ་ཟུག་། དཔྲལ་ན་དེ་ནི་མིག་གཅིག་མ་༎
འཇིག་པའི་མེ་སྟག་ཚ་ཚ་འཕྲོ་༎
བྲང་ན་དེ་ནི་གཅིག་མ་༎
དཔུང་པ་གཡས་ན་འགྱེལ་ཅིང་འགྲོ་༎
ལན་འགའ་དྲག་ཏུ་མངག་པའི་ཚེ་༎
ནུ་མའི་གཡབ་མོ་གཡོབ་ཅིང་འགྲོ་༎
དམིགས་པར་བྱ་བ་འགྲུབ་པར་བྱེད་༎
དེ་ལྟར་བྱས་པའི་ལས་མཆོག་ནི་༎
རྒྱལ་བ་ཉིད་ཀྱི་མཐུ་འདྲ་ན་༎
སྐུ་གསུང་ལྡན་པའི་སངས་རྒྱས་ཀྱང་༌༎
མཉེས་པར་འགྱུར་པ་གདོན་མི་ཟ་༎
ལས་མཆོག་འདི་ལ་རབ་གནས་པ་༎
སྔགས་འདིར་རབ་ཏུ་བརྗོད་བྱས་ན་༎
དཀྱིལ་འཁོར་གསུམ་དུ་ཆར་ཆུ་འབེབས་༎
ཨོམ་རུ་རུ་རོ་རུ་ཙ་པ་ལ་ཡ་ནི་རུས་པ་ཀ་ལ་ཤངྐ་སྭཧ་༎
དེ་ནི་འབེབས་བྱེད་གསང་སྔགས་ཏེ་༎
ཆུ་མཆོག་འབབ་པར་གདོན་མི་ཟ་༎
ཞེས་གསུངས་སོ་༎
དུར་ཁྲོད་ལྷ་མོའི་ར་ང་རྒྱུད་ལས་༎
དབང་དུ་བསྡུ་བའི་ལེའུ་སྟེ་བརྒྱད་པའོ་༎ ༎
དེ་ནས་ད་ནི་ཆོས་བསྒྲུབ་ས་འདིའི་ཆེད་དུ
བརྗོད་དོ་༎ གྲུ་གསུམ་ལྡན་པའི་དཀྱིལ་འཁོར་ལ་།
ལྷ་མོའི་སྐུ་གཅིག་དབུས་སུ་གཞག་། གང་འདོད་དམིགས་པ་ཐུགས་ཕར་པྲི་༎
གཡས་སུ་ཨ་ཡུ་བྲི་བར་བྱ་༎
གཡོན་དུ་ཨ་ཡང་བྲི་བར་བྱ་༎
ཡུངས་ཀར་རྒྱལ་པོ་སྤྱི་བོར་གཞག་། ལྡོང་རོས
རམས་དང་རྒྱ་སྐྱེགས་དང་རྣ་བའི་ཁྲག་དང་རྐྱང
གི་ཤ་༎ རུས་སྦལ་ནག་པོའི་མིག་དང་ནི་༎
ཉ་ལྕིབས་༄༅༎
བོང་བུའི་ལ་དུ་རྣམས་༎
ཤར་གྱི་ཕྱོགས་སུ་བས་གསལ་བ་གཞག་། བསེ་གབ་ཁ་སྦྱོར་ནང་དུ་ནི་༎
ཚེ་ཡི་རྟགས་རྣམས་གཞག་པར་བྱ་༎
དེ་ནི་ལྷོ་ཡི་ཕྱོགས་སུ་ནི་༎
ཁམ་པ་རྫ་ཡི་གའུ་ལ་༎
དབུས་སུ་ཡ་དང་རུས་བྲིས་ཏེ་༎
མཐའ་མར་བྷྱམ་དང་ཡུ་བྲིས་ལ་༎
ལྷོ་ཡི་ཕྱོགས་སུ་གཞག་པར་བྱ་༎
ཡུང་བ་རམ་བ་རྒོད་ཤ་དང་༌༎
རི་བོང་རིལ་མ་མཇུག་སྤུ་དང་༌༎
བྲ་བའི་རིལ་མ་འཇུག་སྤུ་རྣམས་༎
ནུབ་ཀྱི་ཕྱོགས་སུ་གཞག་པར་བྱ་༎
ཐོད་ལེ་ཀོར་དང་ནས་ནག་དག་༌༎
མུ་ཏིག་གླ་རྩི་ལ་སོགས་དང་༌༎
མི་དབང་ཤ་དང་ཁྲག་དང་ནི་༎
ཤིང་ལོ་རྡོ་སོལ་ལ་སོགས་རྣམས་༎
བྱང་གི་ཕྱོགས་སུ་གཞག་པར་བྱ་༎
གཏོར་མ་བསེ་ཡི་བྱ་པོ་བཅུ་༎
ཕྱོགས་མཚམས་སྟེང་འོག་དག་ཏུ་འདུག་། དེ་ལྟར་ཐམས་ཅད་འཚོགས་པ་དང་༌༎
ཚིགས་སུ་བཅད་པ་འདི་དག་བརྗོད་༎
ཁམས་གསུམ་ཐམས་ཅད་ཆོས་ལ་དབང་སྒྱུར་པས་། རྟག་ཏུ་དབུགས་དབྱུང་མཛད་དུ་གསོལ་༎
སྲིད་གསུམ་སྲོག་ལ་མངའ་དབང་མཛད་༎
བདག་གི་སྲོག་འདི་བསྲུང་དུ་གསོལ་༎
རྒྱུད་དྲུག་དབུགས་ལ་མངའ་མཛད་པས་༎
བདག་གི་དངས་མ་བསྒྲུབ་ཏུ་གསོལ་༎
ནག་མོ་ཁྲག་འཐུང་རྡོ་རྗེ་རལ་པ་ཅན་༎
དབང་ཆེན་རྡོ་རྗེ་ཐོགས་སེར་ཆེན་པོ་འབེབས་༎
ཁམས་གསུམ་གྲོལ་མཛད་དུག་གསུམ་རྩ་ནས་གཅོད་༎
རལ་པ་གསིགས་པས་སྟོང་ཁམས་ཀུན་ཏུ་ཁྱེབས་༎
མཆེ་བ་གཙིགས་པས་དགྲ་རྣམས་ཞལ་དུ་འདྲེན་༎
དྲག་པོ་མི་བཟད་མི་ཤ་ཁ་ན་ཐོགས་པ་ཁྱོད་ཉིད་ནི་༎
སྔ་ན་མ་མཐོང་ལྷ་མོ་ཁྱོད་མཐོང་ན་༎
མ་མོ་རྣམས་ཀྱང་སྐྲག་ཅིང་རྔམ་མཐོང་ན་༎
མིག་རྩ་རིག་རིག་དྲག་མོ་ཁྱོད་ལ་འདུད་༎
མ་མོ་ལུས་མདོག་གནག་ཅིང་བཟོད་པ་དཀར་བ་ཁྱོད་ལ་ནི་༎
བརྒྱ་བྱིན་ལ་སོགས་པས་ནི་ཉིན་གཅིག་བཞིན་དུ་བསྟོད་༎
ཕྱག་འཚལ་གཤིན་རྗེ་ཉིད་ཀྱང་འདར་ཞིང་འདུད་པར་བྱེད་༎
མི་དང་འགྲོ་བ་མ་ལུས་འཇུག་བརྟུལ་ནས་༎
སྒྲོལ་བྱེད་ནག་མོ་ཆེན་མོ་ལ་༎
རྟག་ཏུ་བསྲུང་པའི་ལས་ཀྱང་འཚལ་༎
དེ་སྐད་ཅེས་ནི་བརྗོད་བྱས་ལ་༎
ཐད་ཀར་དཔལ་ལྡན་ཏིང་ངེ་འཛིན་༎
ལྡན་པ་ཕྱག་རྒྱ་ཆེན་པོར་གནས་༎
རང་རྟགས་པ་དན་རྡོ་རྗེ་སྟེ་༎
ལས་ཀྱི་རྡོ་རྗེ་དབང་བསྡུ་ཞིང་༌༎
ཁམས་གསུམ་དུས་གཅིག་བསྒྲལ་པ་དང་༌༎
མ་ལུས་དྲག་མོའི་ཞལ་མཐོང་པས་༎
རིག་པ་རྒྱ་ཆེ་ཐུན་མོང་མེན་༎
སྐད་ཙིག་ཙམ་ལ་ཐུགས་ལ་རབ་གནས་ཏེ་༎
མཚན་གཅིག་བཟླས་བརྗོད་རྫོགས་བྱས་ལ་༎
ཐོ་རངས་སྐྱ་རེངས་ཤར་བ་དང་༌༎
མི་འཆི་ཚེ་ཡི་དངོས་གྲུབ་བླང་༌༎
རྨི་རྟགས་མཚན་མ་ཅི་བྱུང་བ་༎
སྐད་ཅིག་ཙམ་ལ་ཤེས་པར་བྱ་༎
བཟང་ན་ལེན་པ་ཚོད་ཟིན་བྱ་༎
ངན་ན་ལས་ཐབས་བསྐྱལ་ལ་བྱ་༎
དེ་ལྟར་བྱས་ནས་བསྒྲུབ་བྱས་ན་༎
མི་མ་ཡིན་པའི་ཚེ་ལོ་སོགས་༎
ཐམས་ཅད་གྲུབ་པར་འགྱུར་པས་ན་༎
མི་ལ་སོགས་པ་སྨོས་ཅི་དགོས་༎
ཅེས་གསུངས་སོ་༎
དུར་ཁྲོད་ལྷ་མོར་རང་རྒྱུད་ལས་༎
དྲག་པོ་ཚེའི་དངོས་གྲུབ་བསྒྲུབས་པ་སྟེ་ལེའུ་དགུ་པའོ་༎
དེ་༄༅༎
ནས་ནོར་བསྒྲུབ་པ་འདི་ཆེད་དུ་བརྗོད་དེ་༎
ས་ལ་བརྩིགས་པའི་དཀྱིལ་འཁོར་ནི་༎
གྲུ་གསུམ་སུམ་བརྩེགས་བྱས་པ་ལ་༎
དང་པོར་ནག་པོར་བྱུག་པར་བྱ་༎
གཉིས་པ་དེ་བཞིན་དམར་བ་ལ་༎
ཐ་མ་ལྗང་ཁུ་དག་ཏུ་བསྐུ་༎
དེ་ཡི་ཐོག་ཏུ་གཞག་པའི་རྫས་༎
དང་པོ་གྲུ་གསུམ་ཐོག་ཏུ་ནི་༎
གསེར་དང་གཡུ་དང་བྱི་རུ་དང་༌༎
མུ་ཏིག་ཟངས་དང་ལྕགས་དག་དང་༌༎
རིན་ཆེན་ལུག་སྨིག་ལ་སོགས་དང་༌༎
མཛེས་པའི་ཞལ་ནི་བྲི་བ་དང་༌༎
མི་དབང་འབྲས་བུའི་ཤ་དང་ཁྲག་། ཕུར་བུ་གཅིག་དང་གཞག་པར་བྱ་༎
གསུམ་ལ་དེ་བཞིན་དགོད་པ་ནི་༎
འབྲས་དང་འབྲས་ཀྱི་སོལ་བ་དང་༌༎
ཇུ་ཚེ་ཤངས་ཚེ་ཏིལ་དང་ནི་༎
མོ་སྲན་གྲེའུ་དང་ཏིལ་དང་བྲོ་༎
སྲན་ཆུང་རྡོ་སོལ་ལ་སོགས་པས་༎
དེ་ཡི་སྟེང་དུ་གཞག་པར་བྱ་༎
ཐ་མ་ལ་ནི་དགོད་པ་ནི་༎
ག་པུར་གླ་རྩི་སུག་སྨེལ་དང་༌༎
ལི་ཤི་གུར་ཀུམ་གང་དང་༌༎
འཛའ་ཏི་པ་ལ་ཀ་ཀོ་ལ་༎
རླུང་ཁྱེར་ཤི་ལོ་ལ་སོགས་པ་༎
ཐ་མའི་སྟེང་དུ་གཞག་པར་བྱ་༎
མི་དབང་ཁྲག་དང་སྨན་དུ་སྦྱར་།
བན་དྷ་གང་བར་བྱས་པ་སྟེ་༎
ཤར་གྱི་ཕྱོགས་སུ་གཞག་པར་བྱ་༎
རྡོ་སོལ་བསྐུས་པའི་གཏོར་མ་ནི་༎
གྲུ་གསུམ་བཅུ་གསུམ་བྱས་པ་སྟེ་༎
ལྷོ་ཡི་ཕྱོགས་སུ་གཞག་པར་བྱ་༎
ཤིང་ལོ་རླུང་གི་ཁྱེར་བ་དེ་༎
ས་ལ་མ་ལྷུང་གཟུང་བྱས་ལ་༎
བརྒྱ་རྩ་བརྒྱད་དུ་བགྲང་བྱས་ལ་༎
བན་དྷ་ལྕང་ལོ་ཅན་ནང་དུ་༎
ཆང་དང་བསྲེས་ཏེ་བཀང་བྱས་ལ་༎
ནུབ་ཀྱི་ཕྱོགས་སུ་གཞག་པར་བྱ་༎
སེམས་ཀྱི་རྩ་ལག་མ་ཉམས་པར་༎
བོང་བུའི་ཁྲག་དང་འབྲུས་བྱས་ལ་༎
བྱང་གི་ཕྱོགས་སུ་གཞག་པར་བྱ་༎
དེ་ལྟར་འཚོགས་ན་གྲུབ་པར་འགྱུར་༎
རྫས་ལ་ཉེས་པ་རྣམ་མང་ཡང་༌༎
དེ་དག་མེད་ན་མི་འགྲུབ་བོ་༎
ཞེས་གསུངས་བརྫུན་པ་མ་ཡིན་ནོ་༎
དེ་ནས་ཏིང་འཛིན་རིམ་པ་ཡང་༌༎
དང་པོ་འཛམ་ལ་བསྒོམ་བྱ་བ་༎
ལྷ་ཡི་རྒྱལ་པོ་འདོད་བསྒྲུབ་པ་༎
འཛམ་བྷ་ལ་དེ་མདོག་དཀར་སྐུ་༎
ཤིན་ཏུ་མཛེས་པ་ཞལ་རས་གསུམ་༎
ཕྱག་གཉིས་བསྣམས་པའི་ཕྱག་མཚན་ནི་༎
བི་ཙ་པུ་ར་ནེའུ་ལ་གཡས་༎
གཡོན་པ་རིན་ཆེན་དབྱུག་པ་སྟེ་༎
པདྨའི་གདན་ལ་བཞུགས་པར་བསམ་༎
དེ་བཞིན་བཟང་པོའི་འདུག་སྟངས་གནས་༎
ངོས་ལ་རྒྱན་རྣམས་ཐམས་ཅད་ཀྱི་༎
བརྒྱན་པའི་གནོད་སྦྱིན་དྲག་མོ་ཞིག་། རིན་ཆེན་ཆར་པ་འབེབས་པར་བྱེད་༎
མགོ་པོའི་སྟེང་ན་སངས་རྒྱས་ལྔ་༎
བསྒོམ་ནས་འགྲུབ་པར་འགྱུར་པ་སྟོན་༎
གང་ཞིག་ནོར་རྫས་འདོད་པ་ཡིས་༎
གདོད་ནས་འདི་འདྲ་བསྒོམ་པར་བྱ་དེ་ཡིས་ཆེན་ནོར་རྫས་ཀྱིས་༎
རིང་པོར་མི་ཐོགས་གང་འགྱུར་པ་༎
ལག་ནི་རྡོ་རྗེ་བདུད་རྩི་ཡི་༎
ཆུ་ཡག་རྟག་ཏུ་འབེབས་པར་བྱེད་༎
དྲག་མོ་མི་བཟད་དེ་ཡང་གཡོན་ན་སྟེ་༎
དེ་ལ་བརྟེན་ན་རྒྱུའི་ཉི་མ་སྟོག་ལྡན་ལྟེ་བ་ལ་༎
རྒྱ་མཚོའི་སྟེང་ན་མེ་འབར་ཏེ་༎
ཆུ་ཡང་སྐེམས་ཤིང་ལས་བསྒྲུབ་པས་༎
དེར་ཡང་མ་ཟད་ཞི་བ་ནི་༎
བུད་མེད་ཀུན་ཡང་བྱས་པ་ཡིན་༎
རྫོང་དང་དཀའ་བཟློག་༄༅༎
ནག་མོ་ཆེ་༎
ནད་ཀྱིུ་བདག་མོ་ཆེན་མོ་ཁྱོད་༎
མི་ནད་རྣམས་ཀྱི་འཇིགས་མེད་མཛོད་༎
རྡོ་རྗེ་རྣལ་འབྱོར་དབང་ཕྱུག་ཆེན་མོ་ཁྱོད་༎
རྟག་ཏུ་བདག་ལ་སྐྱོང་གྱུར་ཅིག་། ཁམས་གསུམ་སྒྲོལ་པར་བྱེད་པས་སྒྲོལ་བྱེད་མ་ཞེས་བྱ་༎
ཁམས་གསུམ་འཚོ་བར་བྱེད་པས་འཚོ་བྱེད་མ་ཞེས་བྱ་༎
ཁམས་གསུམ་རྒྱས་པར་བྱེད་པས་རྒྱས་བྱེད་མ་ཞེས་བྱ་༎
དེ་ཕྱིར་ལྷ་མོ་ཀུན་ཁྱབ་མ་ཞེས་བྱ་༎
མཛེས་པའི་ཁ་དོག་དགོས་པ་སྒྲུབ་པར་བྱེད་༎
བཅོལ་ན་ཅི་ཡང་འགྲུབ་སྟེ་ཐམས་ཅད་བྱེད་༎
དེ་ལྟ་བུ་དང་ལྡན་བྱས་ནས་༎
གང་འདོད་གཏེར་རམ་འབྲུ་རྣམས་སྟེར་༎
ཞེས་གསུངས་སོ་༎
དུར་ཁྲོད་ལྷ་མོའི་རང་རྒྱུད་ལས་༎
གཏེར་སྒྲུབ་པའི་ལེའུ་སྟེ་བཅུ་པའོ་༎ ༎ དེ
ནས་ད་ནི་མིང་དང་མཁན་གྱི་བྱེ་བྲག་ལ
འདི་གསུངས་སོ་༎ དེ་ལ་དྲག་མོ་ཤིན་ཏུ་མི་བཟད་པ་འདི་ནི་༎
ཀུན་ལའང་ཁྱབ་ལ་༎
གཅིག་ཏུའང་སྣང་ངོ་༎
དེ་ལ་འོག་མིན་གྱི་གནས་སུ་མཚན་བཏགས་པ་ནི་༎
ཆོས་ཀྱི་དབྱིངས་ཀྱི་དབང་ཕྱུག་མར་བཏགས་སོ་༎
ལྷའི་ཡུལ་དུ་ནི་མདངས་ལྡན་མར་བཏགས་སོ་༎
གཤིན་རྗེ་ཡུལ་དུ་ནི་དྲག་མོ་གཤིན་རྗེའི་ཡུམ་གཅིག་བདུད་ཀྱི་ལྕམ་ཞེས་བཏགས་སོ་༎
གནོད་སྤྱིན་གྱི་ཡུལ་དུ་གནོད་སྦྱིན་མོ་ཟོར་གདོང་ཞེད་བཏགས་སོ་༎
ཤིང་གི་རྩ་ན་སྒྲུབ་པའི་དུས་སུ་སྤྱན་འཕྲན་མ་ཞེས་བཏགས་སོ་༎
དུར་ཁྲོད་གནས་ན་གནས་ཙན་ན་མོན་མོ་སྤྱི་རིངས་རལ་པ་ཅན་དུ་བཏགས་སོ་༎
དཔལ་ཆེན་པོས་བཏུལ་པའི་དུས་སུ་རེ་མ་ཏི་ཞེས་བཏགས་སོ་༎
གསང་བའི་དུས་ན་སྐལ་ལྡན་མ་ཞེས་བཏགས་སོ་༎
འཕྲིན་ལས་འཚོལ་བའི་དུས་ན་དྲག་པོ་ནག་པོ་བཏགས་སོ་༎
མཁན་གྱི་དུས་ན་ནི་རི་རབ་རྩེ་ན་སྲིད་པའི་བྱ་ར་མ་ཞེས་བྱའོ་༎
རྒྱ་མཚོའི་གཏིང་ན་མེ་ཟ་བྲག་གྱོན་མ་ཞེས་བྱའོ་༎
ནམ་མཁའི་ཁམས་ན་ནམ་མཁའ་ཁམས་ཀྱི་དཔལ་མོ་བཙན་ཞེས་བྱའོ་༎
བྷ་གའི་ཀློང་ན་བྷ་གའི་ཧྲི་སྟི་མ་ཞེས་བྱའོ་༎
བ་སྣང་རྒྱུ་ཙམ་ན་བར་སྣང་ཁམས་ཀྱི་བོད་དེ་མ་ཞེས་བྱའོ་༎
ས་བ་ཞོན་པའི་དུས་ན་པརྣ་ཤ་བ་རི་ཞེས་བྱའོ་༎
གླིང་བཞི་རྒྱུ་བའོ་དུས་ན་རབ་འབྱམས་གྲག་མོ་རྒྱལ་ཞེས་བྱའོ་༎
ནམ་གྱི་གུང་ལ་རྒྱུད་བའི་དུས་ཀྱི་ཚེ་ན་ལྷ་མོ་ནམ་གྲུ་མ་ཞེས་བྱ་༎
དཔལ་ཆེན་གཟུགས་མ་མཛད་པའི་ཚེ་ཀྲོ་དྷི་ཤྭ་རི་མ་ཞེས་བྱ་༎
འདུལ་སྐལ་ལས་ལ་བབ་པ་ན་༎
སྐལ་ལྡན་འཕྲིན་ལས་མཆོག་ཅེས་བྱའོ་༎
དབང་ཕྱུག་མའི་དུས་སུ་ནི་མ་ནུ་རཀྴ་སི་ཞེས་བྱ་༎
མ་མོའི་དུས་སུ་ནི་ཕུང་བྱེད་མ་ཞེས་བྱའོ་༎
སྲིད་པ་ཀུན་ལ་གནས་བྱེད་མ་ཞེས་བྱའོ་༎
ཁམས་གསུམ་ཀུན་ཏུ་འགྲོ་བས་འགྲོ་བྱེད་མ་ཞེས་བྱའོ་།
རྒྱལ་ཁམས་ལ་དབང་བྱེད་པས་དབང་བྱེད་མ་ཞེས་བྱའོ་༎
འབྱུང་བ་ས་ལ་དབང་བྱེད་པས་ས་བདག་རྒྱལ་པོ་རལ་པ་ཅན་ཞེས་བྱའོ་༎
འབྱུང་བ་ཆུ་ལ་དབང་བྱེད་པས་ཆུ་ཞོན་མ་ཞེས་བྱའོ་༎
འབྱུང་བ་རླུང་ལ་གནས་པས་གཡོ་བྱེད་ཆེན་མོ་ཞེས་བྱའོ་༎
འབྱུང་བ་མེ་ལ་གནས་པས་འབར་བྱེད་མ་༄༅༎
ཞེས་བྱའོ་༎
འཇིགས་པའི་མཆེ་བ་གཅིག་ཏུ་སྣང་བས་ཁ་སོ་གཅིག་མ་ཞེས་བྱའོ་༎
ནུ་མའི་གཡབ་མོ་ཀུན་ལ་གཡོབ་པས་བྲང་ན་ནུ་གཅིག་མ་ཞེས་བྱའོ་༎
རལ་པ་གཅིག་གསིགས་པས་ཆོས་ཉིད་ལ་དབང་མཛད་པས་དབང་མཛད་མ་ཞེས་བྱའོ་༎
མིག་གཅིག་པས་ཁམས་གསུམ་ལ་གཟིགས་པས་གཟིགས་མཛད་མ་ཞེས་བྱའོ་༎
ནུ་མ་གཅིག་གི་རྣལ་འབྱོར་ངོམས་པར་བྱེད་པས་ངོམས་བྱེད་མ་ཞེས་བྱའོ་༎
འབྱུང་པོ་སྐྲག་པར་བྱེད་པས་སྐྲག་བྱེད་མ་ཞེས་བྱའོ་༎
དགྲ་རྣམས་རླག་པར་བྱེད་པས་རླག་བྱེད་མ་ཞེས་བྱའོ་༎
རྒྱུ་དྲུག་དུས་གཅིག་ཞལ་དུ་རྔུབ་པས་རྔུབ་བྱེད་ཆེན་མོ་ཞེས་བྱའོ་༎
སྦྲུལ་ནག་སྟོང་གིས་སྐུ་ལ་བརྒྱན་པས་ལྟོས་འགྲོ་མའི་བདག་མོ་ཞེས་བྱའོ་༎
ཐོད་པ་སྟོང་གིས་དབུ་ལ་བརྒྱན་པས་སྒྲོལ་བདག་དུར་བདག་ཅེས་བྱའོ་༎
གཡས་ན་རལ་གྲི་བསྣམས་པས་ཐམས་ཅད་གཅོད་པར་བྱེད་པས་གཅོད་མཛད་ཆེན་མོ་ཞེས་བྱའོ་༎
འགྲོ་བའི་དབུགས་ལ་མངའ་མཛད་པས་དབུགས་བདག་ཆེན་མོ་ཞེས་བྱའོ་༎
ནམ་གྱི་གུང་ལ་རྒྱུ་བས་ནག་མོ་མ་བཟད་ཅེས་བྱའོ་༎
ཉི་མའི་གུང་ལ་རྒྱུ་བས་དཀར་མོ་མཛེས་མ་ཞེས་བྱའོ་༎
ཐོ་རངས་ནམ་ལངས་རྒྱུ་བས་དམར་མོ་མགྱོགས་མ་ཞེས་བྱའོ་༎
སྲོད་དང་ཉི་མ་ནུབ་ལ་རྒྱུ་བས་སྔོན་མོ་དྲག་མོ་ཞེས་བྱའོ་༎
གྲོག་པོའི་ཕུགས་ན་གནས་པས་སྲིད་བདག་ཆེན་མོ་ཞེས་བྱའོ་༎
ནགས་ཚལ་གཏིང་ན་གནས་པས་གཙན་ཚུལ་མ་ཞེས་བྱའོ་༎
རྒྱ་མཚོའི་གཏིང་ན་གནས་པས་དན་གཏིང་མ་ཞེས་བྱའོ་༎
ལོ་ཏོག་ཀུན་ལ་མངའ་མཛད་པས་སྟོན་གྱི་རྒྱལ་མོ་ཞེས་བྱའོ་༎
འབྲུ་བཅུད་ཀུན་ལ་དཔང་མཛད་པས་དགུན་གྱི་རྒྱལ་མོ་ཞེས་བྱའོ་༎
ཐམས་ཅད་དུས་གཅིག་ཏུ་ཆ་སྙོམས་པས་དཔྱིད་ཀྱི་རྒྱལ་མོ་ཞེས་བྱའོ་༎
འབྱུང་བ་ཆུས་བརླན་པར་དབང་བྱེད་པས་དབྱར་གྱི་རྒྱལ་མོ་ཞེས་བྱའོ་༎
ཉི་མའི་ཟེར་ལ་རྒྱུ་བས་ཟེར་རྒྱུ་མ་ཞེས་བྱའོ་༎
ཟླ་བའི་འོད་ལ་འགྲོ་བས་འོད་འགྲོ་མ་ཞེས་བྱའོ་༎
སྤྲིན་གྱི་གོ་རུ་གནས་པས་སྤྲིན་གསལ་མ་ཞེས་བྱའོ་༎
རྒྱལ་པོ་གཟུངས་མའི་དུས་ན་མཛེས་ལྡན་མ་ཞེས་བྱའོ་༎
ལྷ་ཆེན་བཙུན་མོའི་དུས་ན་གྲུབ་པ་མོ་ཞེས་བྱའོ་༎
ཀླུའི་གནས་ན་ཀླུ་མོ་མཛེས་དགའ་མ་ཞེས་བྱའོ་༎
གནོད་སྤྱིན་གྱི་གནས་ན་གནོདསྤྱིན་གྱི་རྒྱལ་མོ་ཀུན་ཏུ་སྣང་པ་ཞེས་བྱའོ་༎
གཟའི་བཙུན་མོའི་དུས་ན་ནི་གཟའ་བཙན་གྱི་བཙུན་མོ་མེ་འབར་མ་ཞེས་བྱའོ་༎
དྲི་ཟའི་བཙུན་མོའི་དུས་ན་གཙུག་མགྱོགས་སྒྲོལ་མ་ཞེས་བྱའོ་༎
ལྷ་མེན་གྱི་གནས་ན་གཡུལ་བཟློག་མ་ཞེས་བྱའོ་༎
རྣལ་འབྱོར་པའི་བསྲུངས་མ་མཛད་པའི་དུས་ན་དྲག་མོ་མི་བཟད་མ་ཞེས་བྱའོ་༎
སྲང་གི་མདོན་རྒྱུ་བས་གནས་མ་ཞེས་བྱའོ་༎
བར་སྣང་དགྲལ་དབང་བས་སྒྲ་གསུང་ལྡན་མ་ཞེས་བྱའོ་༎
མ་མོ་ཀུན་མངའ་མཛད་པས་མངའ་བདག་ཆེན་མོ་ཡ་བ་མ་ཞེས་བྱའོ་༎
མི་ཕྱུགས་ཀུན་གྱི་སྲིད་ལ་དབང་མཛད་པས་སྲིད་བདག་ཆེན་མོ་ཞེས་བྱའོ་༎
ཐམས་ཅད་དུས་གཅིག་༄༅༎
རྔུབ་པས་རྔུབ་བདག་གྲགས་མོ་རྒྱལ་ཞེས་བྱའོ་༎
མ་མོ་སྟོང་གི་གཙོ་མོ་མཛད་པས་མ་སྟོང་དབང་མཛད་། ཅེས་བྱའོ་༎
དམྱལ་ཁམས་དུས་ཅིག་ཏུ་ཕུང་པར་མཛད་པས་དམྱལ་བ་སྟོངས་མཛད་མ་ཞེས་བྱའོ་༎
བྱོལ་སོག་ཀུན་ལ་མངའ་མཛད་པས་བྱོལ་སོང་བདག་མོ་གཡང་ཤམ་མོ་ཞེས་བྱའོ་༎
འཚིགས་ནི་ཉིད་ལ་ཉིད་འཆང་བས་གཞན་སྐག་མ་ཞེས་བྱའོ་༎
སྟབས་པས་འཇིགས་པས་གཞན་འཇིགས་མ་ཞེས་བྱའོ་༎
གཞད་པས་དངས་པས་དངང་བྱེད་མ་ཞེས་བྱའོ་༎
བསམས་པས་ཕྱིན་པས་ཕྱིན་བྱེད་མ་ཞེས་བྱའོ་༎
གསད་པས་སྐྲག་པས་སྐྲག་བྱེད་མ་བྱའོ་༎
ཉོན་མོ་ལྡིང་ཅིག་མཚན་མོ་ལྡང་བས་མཚན་ལྡང་མ་ཞེས་བྱའོ་༎
དུར་ཁྲོད་དག་ཏུ་མཚན་མོ་རྒྱུ་ཅིང་རོལ་པས་རོ་བདག་ཆེན་མོ་ཞེས་བྱའོ་༎
གནས་སུ་ཡུད་ལ་སླར་ལ་ཕྱིན་པས་བསམས་ཕྱིན
མ་ཞེས་བྱའོ་༎ འགྲོ་བའི་དྲོད་པ་དབང་བས
དྲོད་ཀྱི་བདག་མོ་དཔལ་ཞེས་བྱའོ་༎
རྣལ་འབྱོར་པ་ཀུན་ལ་དགའ་བས་སྲོག་མཛེས་མ་ཞེས་བྱའོ་༎
མངག་པར་ཕྱིན་པར་བྱེད་པས་གུང་ལ་འཇིགས་བྱེད་མ་ཞེས་བྱའོ་༎
དངོས་སུ་གང་བསླངས་སྟེར་བས་ཐོ་རངས་ཚིམ་བྱེད་མ་ཞེས་བྱའོ་༎
རྟགས་དང་མཚན་མ་འབྱིན་པས་རྟག་ཏུ་སྲུང་ལ་དགའ་མ་ཞེས་བྱའོ་༎
རྫས་ལ་ཆགས་པས་རྫས་དགའ་མ་ཞེས་བྱའོ་༎
ཁྲག་ལ་དགའ་པས་ཁྲག་དགའ་མ་ཞེས་བྱའོ་༎
འགྲོ་བའི་དབུགས་འབྲལ་ཁར་མི་སླེབ་མི་སྲིད་པས་དབུགས་ལ་དགའ་མ་ཞེས་བྱའོ་༎
ན་ཆུང་གཞོན་ནུའི་མངལ་ན་བར་བྱེད་པས་ན་བྱེད་སྲིད་ལ་དགོལ་མ་ཞེས་བྱའོ་༎
དམ་ལ་གནས་པ་ཀུན་གྱི་ལྷ་ཞེས་བྱའོ་༎
འགྲོ་ན་དགའ་བས་མྱུལ་བྱེད་མ་ཞེས་བྱའོ་༎
རྟེན་ལ་དགའ་བས་རྟེན་མཚུངས་མི་ལྡན་པ་ཞེས་བྱ་བའོ་༎
འོངས་ན་ཐིག་པར་བྱེད་པས་ཐིགས་བྱེད་རྒྱལ་མོ་ཞེས་བྱའོ་༎
འགྲོ་ན་སངས་པར་བྱེད་པས་དངས་མ་འགྲོ་མ་ཞེས་བྱའོ་༎
སོགས་ངས་མེད་པར་གནས་པས་ཡུན་ཐུབ་མ་ཞེས་བྱའོ་༎
རྟེན་རྟྲག་ཏུ་བསུངས་པས་བསྲུངས་མ་དམ་ཞེས་བྱའོ་༎
འཕྲ་དོག་ཅེ་བར་གནས་པ་སྟེ་ཚུལ་དཀའ་མ་ཞེས་བྱའོ་༎
བསྐངས་ན་སྐོངས་པར་འགྱུར་བས་སྐོངས་འགྱུར་རྒྱལ་མོ་ཞེས་བྱའོ་༎
རྟག་ཏུ་ཕུད་ལ་དགའ་བས་ཕུད་བདག་ཆེན་མོ་ཞེས་བྱའོ་༎
ཐ་མ་ལ་ལྷག་མ་སྡུད་པས་ལྷག་མ་དགྱེད་པ་ཞེས་བྱའོ་༎
བསྔགས་པས་བོས་ན་འོང་བས་ཀུན་ཏུ་བསམ་གསན་ཞེས་བྱའོ་༎
བཅོས་ན་བཅོས་སུ་བཏུབ་པས་བཟློག་སླ་མ་ཞེས་བྱའོ་༎
ཁྲོས་ན་རླག་པར་བྱེད་པས་ཕུང་མ་ཞེས་བྱའོ་༎
བསྒྲུབས་ན་འགྲུབ་པར་འགྱུར་བས་བསྒྲུབ་པ་དཔལ་ལྡན་མ་ཞེས་བྱའོ་༎
དུར་ཁྲོད་ལྷ་མོའི་རང་རྒྱུད་ལས་༎
མིང་དང་མཁན་བཏགས་པའི་རྣམ་གྲངས་ཀྱི་ལེའུ་སྟེ་བཅུ་གཅིག་པའོ་༎
དེ་ནས་མཆོད་པར་བྱ་བ་འདི་ཆེད་དུ་བརྗོད་དོ་༎
དྲག་པོ་མི་བཟད་ཆེན་པོ་དམ་པ་ལ་༎
མཆོད་པ་དམ་པ་དབུལ་བ་ནི་༎
བསད་པའི་ཤ་༄༅༎
དང་མྱོས་པའི་ཆང་༌༎
བསྲེགས་པའི་གསུངས་དང་རློན་པའི་ཤ་༎
བཙོས་པའི་ཤ་དང་ཁུ་བ་ཁྲག་། གློ་སྙིང་ནང་ཁྲོལ་མཁལ་མར་བཅས་༎
ཕྱོགས་བཅུའི་ཆུ་སྐྱེས་ཐང་སྐྱེས་པའི་༎
མེ་ཏོག་རྣམ་པ་སྣ་ཚོགས་དང་༌༎
བཟའ་ཤིང་མངར་བ་ཕུན་སུམ་ཚོགས་༎
པི་ཝང་གླིང་བུ་རྫ་རྔ་དང་༌༎
རྫ་རྔ་ཏིའུ་འག་ན་འགན་དྷེ་དང་༌༎
ཆ་ལང་སིལ་སྙན་སྣ་ཚོགས་དང་༌༎
དྲིལ་བུ་རྔ་སྒྲ་ལ་སོགས་པ་། གླུ་དབྱངས་ཚིགས་སུ་བཅད་པའི་སྒྲ་༎
ཨ་ཀ་རུ་དང་དུ་རུ་ཀ་༎
ཙན་དན་དཀར་དམར་དྲི་ཞིམ་སྤོས་༎
ཤ་ཀ་ར་དང་ལྔ་རུ་སྦར་༎
འབྲུ་ལྔའི་ཚོམ་བུ་བདུད་རྩི་དང་༌༎
གོ་རོ་ཙ་ནི་སྤྲན་ཆེན་དང་༌༎
མཧ་མ་ས་བསུ་ཏ་༎
མཆོད་པ་དམ་པ་དབུལ་བར་བྱ་༎
ཤིག་ཅིག་ཤིག་ཅིག་སྤྱོད་ཤིག་། རྟོགས་སྤྱོད་བཤིག་པ་བྱང་ཆུབ་མཆོག་གི་ལམ་༎
ཤེས་རབ་རིག་པའི་རྩལ་དང་མི་ལྡན་ན་༎
ངེས་པར་རིག་པའི་གནས་སུ་མི་འགྱུར་རོ་༎
ཁྲོ་མོ་རྣམས་དཔལ་སོ་རྟོག་སྤྱོད་མཉམ་པའི་ཚུལ་༎
འདི་ནི་རྣལ་འབྱོར་ཀུན་གྱི་ལས་པ་མོ་༎
རྣལ་འབྱོར་ཀུན་ལ་བུ་བཞིན་བྱམས་༎
བུ་གཅིག་པ་ཡི་མ་དང་འདྲ་༎
མི་བསླང་རང་གི་དམ་ཚིག་སྲུང་མཛད་མ་༎
རལ་པའི་ཟར་བུ་གནམ་དུ་ཕྱར་བས་འཇིག་རྟེན་ཁེབས་༎
འཇིགས་པའི་རལ་པ་གཅིག་ཏུ་བྱས་པ་མཛེས་སྡུག་ལྡན་༎
རོ་ཉིས་མཛེས་པས་རྒྱན་དུ་བྱས་༎
གོས་སུ་དར་གོས་སྔོན་དམར་གྱོན་༎
སྡུག་དང་མི་སྡུག་ཅ་བྱད་འཆང་༌༎
གོས་སུ་སྨྱུག་མའི་རེ་ལྡེ་གོན་༎
ཕྱོགས་བཅུ་ཀུན་ཏུ་རྒྱས་པར་བྱེད་༎
ཕྱིན་ཕྱོགས་དྲེའུའི་ཁ་ལ་ཞོན་༎
ལྕགས་ཀྱི་དྲ་བ་མིག་དགུ་འགྱེལ་༎
ལྕགས་མཛེས་པས་ནི་རྐང་ཡང་བརྒྱན་༎
རྐང་ཁྲག་རློན་པས་རང་གི་གདོང་ཡང་བསྐུས་༎
གཡས་ན་བདུད་དང་རལ་གྲི་བསྣམས་༎
གཡོན་ན་ནེའུ་ལེའི་རྐྱལ་པ་བསྣམས་༎
མི་ཁྲག་ཆང་གིས་མྱོས་གྱུར་ཏེ་༎
འབྱུང་པོ་ཕལ་ཆེན་ཀུན་གྱིས་མཐོང་༌༎
ཏིལ་མར་གྱིས་བསྐུལ་ལན་བུ་གཅིག་མ་ལ་༎
ཆ་ལུགས་སྣ་ཚོགས་འཆང་བ་ལ་༎
མཚན་མོ་དཔག་ཚད་བརྒྱད་ཁྲི་རྒྱུ་༎
ཁྱོད་ལ་མཛེས་པའི་འཁོར་ནི་རྣམ་མང་ཡང་༌༎
ཤེལ་གྱི་སེང་གེ་ཆེན་པོ་དང་༌༎
གསེར་གྱི་སྟག་ཆེན་མགོ་མང་པ་༎
དངུལ་གྱི་ཕག་མོ་སྔོན་མོ་དང་༌༎
ལྕགས་ཀྱི་ཁྱི་སྟེ་རྐང་གསུམ་དང་༌༎
སེང་གེ་སྟག་དང་ཁྱི་དང་ཝ་༎
བྱ་རྒོད་དང་ནི་ཀང་ཀའི་ཚོགས་༎
འུག་པ་ལྕེ་སྦྱང་ལུག་འདྲེན་དང་༌༎
མཁའ་འགྲོ་བྱ་ཚོགས་མང་པོ་རྣམས་༎
དྲག་མོ་ཁྱོད་ཀྱི་ལས་བྱེད་མའོ་༎
ཞེས་གསུངས་པས་༎
འཁོར་དེ་དག་ཡི་རངས་ཏེ་༎
དྲག་མོའི་མཚན་ཉིད་ངོ་ཤེས་པར་གྱུར་ཏོ་༎
བཅོམ་ལྡན་འདས་ཀྱིས་དེ་སྐད་ཅེས་གསུངས་པས་༎
ཐམས་ཅད་ཡི་རངས་ཏེ་མགུ་བར་གྱུར་ཏོ་༎
འཕགས་པ་དུར་ཁྲོད་ལྷ་མོའི་རང་རྒྱུད་ལས་༎
འཇུག་མཆོད་པ་དང་བསྟོད་པའི་ལེའུ་སྟེ་བཅུ་གཉིས་པའོ་༎
༎ འཕགས་པ་དུར་ཁྲོད་ལྷ་མོའི་རང་རྒྱུད་ཅེས་བྱའོ་༎

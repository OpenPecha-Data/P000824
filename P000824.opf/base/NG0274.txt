(༡༧)༄༅༎ གསུམ་༎
སྙིང་རྗེ་ལྡན་པའི་རྟགས་ཡིན་ཏེ་༎
བསད་པའི་ཤ་རྣམས་མི་ཟ་བར་༎
སེར་བུ་ཤིན་ཏུ་རྫུད་པར་ཡོད་༎
དེ་ཡི་སྙིང་དང་མཛའ་བའི་སྨན་༎
བསིལ་བའི་སྐྱོབས་ནི་བདུན་ཡོད་ན་༎
ཤིན་ཏུ་བརྗོད་པ་མི་ཡོང་ཞིང་༌༎
སྙིང་རླུང་དག་གི་གཉེན་པོ་ཡིན་༎
ཚེ་གསུམ་དྲན་བྱེད་ཐེ་ཚོམ་མེད་༎
ཕོ་རོག་སྲོག་གཅོད་ཤིན་ཏུ་ཚོ་༎
སྲོག་པ་རྩ་ཡི་ཁྲག་དང་ནི་༎
འབྲུ་གསུམ་ཨ་རུ་ར་དང་སྦྱར་༎
རྩི་མར་དག་གིས་སྣ་ཁྲིད་ན་༎
བར་གཅོད་ཅིས་ཀྱང་མི་ཚུགས་སོ་༎
ལོ་སྟོང་ཐུབ་ལ་ཐེ་ཚོམ་མེད་༎
ཁྭ་ཏ་ནག་རུང་སྐད་ཀྱང་ཆེ་༎
ཤ་དང་རུས་པ་ཨ་བར་སྦྱར་༎
མིག་འབྲས་ཀླད་པས་ཚོ་བྱས་ཏེ་༎
མར་དཀར་དག་གིས་སྣ་ཁྲིད་ན་༎
མིག་སྨན་ཀུན་གྱི་གཙོ་བོ་ཡིན་༎
ས་ཡི་འོག་ཏུ་སྦས་པ་ཡི་༎
གཏེར་མཐོང་བ་ལ་ཐེ་ཚོམ་མེད་༎
སྒོང་གསུམ་བར་དུ་ཡར་བ་ལས་༎
ཁྲ་དང་འུག་པ་ཧོར་པ་གསུམ་༎
འུག་པའི་ཤ་ཡིས་ཀུན་ཀྱང་འཇིགས་༎
ཧོར་པའི་ཤ་ཡིས་ཀུན་ཀྱང་འཇུ་།
ཁྲ་ཡིས་དྲོད་རྣམས་ཀུན་ཀྱང་སྙོམས་༎
འུག་པའི་ཀླད་པ་ཧོར་པའི་བྲང་༌།
ཁྲ་ཡི་བཤུལ་ཤ་དག་ལ་ཡོད་༎
སྒོང་གསུམ་ས་ལ་ཡར་བ་ལས་༎
གཅིག་ནི་ཁ་རུ་མ་རྡོལ་ཞབས་སུ་ལུག་།
ལུག་པས་ཤིན་ཏུ་སླེབ་པར་ལུག་། ལུག་ཅེས
བྱ་བའི་སེམས་ཅན་འབྱུང་༌༎
སྒོ་ང་དྲོད་ནི་མ་ཡལ་བར་༎
དྲོ་ལ་ལུག་པས་དྲོད་ཀྱི་སྨན་༎
དེ་ཡང་ཕྱི་ཡི་མངོན་པ་དྲུག་། ཤ་ཡི་གདེང་ཡིབ་ཤིན་ཏུ་དྲོ་༎
ཐོང་ཚེར་གྲང་བའི་སྒོ་རྣམས་སེལ་༎
ཚེ་སུག་ཀུན་ཀྱང་དེ་དང་མཚུངས་༎
ཁྲག་དང་ནང་ཁྲོལ་དག་ལ་ཡང་༌༎
འཚོ་བར་བྱེད་པའི་སྨན་མེད་དོ་༎
ཅུང་ཞིག་འབྲས་ཀྱི་ཕུབ་མ་རུ་༎
ཟླ་བ་གཉིས་སུ་བཅུད་བླངས་ན་༎
ཁ་གཏིང་མེད་པར་དྲོད་ཏུ་འགྱུར་༎
རླུང་ནད་ཅན་གྱི་གཉེན་པོ་སྟེ་༎
རྨ་ཅན་དག་གིས་ཅུང་མི་ཐུབ་༎
ཤིང་གི་སྒྲོམ་བུར་བཞག་གྱུར་ན་༎
དུག་རོ་ཅན་གྱི་དེ་མེད་པ་༎
རྨ་ཅན་རྣམས་ལ་སོལ་བུུ་བརྫངས་༎
དེ་ཡང་གང་ཞིག་རློན་གྱུར་ན་༎
ཆུ་སེར་སྐྱེ་བའི་རྒྱུ་ཡིན་ནོ་༎
ཧ་ཅང་ཚོས་པར་མི་བྱ་ཞིང་༌༎
ཞག་པོ་བགྲངས་ཏེ་བཏང་བར་འབྱུང་༌༎
ཕྱི་སྐམས་ནང་མ་གཡོས་ལ་གཏང་༌༎
བཙོས་བསྒྲལ་གཉིས་པོ་དེ་བཞིན་ནོ་༎
བསྒྲལ་བའི་དུས་དང་དགུན་ཟླ་གསུམ་༎
སྟོན་ཟླ་བསྒྲལ་ན་ཁྲག་ནད་སྐྱེད་༎
དཔྱིད་ཟླ་གསུམ་ལ་བད་ཀན་སློང་༎
དབྱར་ཟླ་མཁྲིས་པ་དེ་བཞིན་ཏེ་༎
ཚིལ་བུ་རྒྱས་པའི་དུས་སུ་ནི་༎
ནད་རྣམས་གཞན་གྱི་རོ་མི་ལྡང་༌༎
དེ་ཕྱིན་ཚོ་ན་ནམ་ཡང་བཟང་༌༎
སྒོ་ང་གཅིག་ནི་ཟུར་ལ་ཡར་༎
ར་ཞེས་བྱ་བའི་སེམས་ཅན་བྱུང་༌༎
ངད་པས་སྤུ་ཡང་ཅུང་ཞིག་རྩུབ་༎
ཁེངས་པས་རྭ་ཡི་གཉེར་མ་མང་༌༎
ཟུར་དང་བྲག་ལ་འཛེགས་པ་དགའ་༎
རྩ་རྩེ་འཐོག་ཅིང་རྩེ་ཡང་གཡབ་༎
ཤིན་ཏུ་བསིལ་བའི་བདུད་རྩི་ཡང་༎
གློ་བ་ཀླད་པ་མཆིན་པར་ཡོད་༎
འོ་མ་ཀ་རས་མཆིན་བརྒྱངས་ན་༎
མེ་ཡི་རྩེ་ཡང་འཆི་བར་བཤད་༎
ཆུ་གྲང་དག་ལ་མཆིན་བགྲང་ན་༎
མི་ཚངས་མངལ་བ་བཀུབ་ནས་༄༅༎
ནི་༎
གབ་པ་ལ་སོགས་ཚ་བའི་ནད་༎
དུས་དེར་མོད་ལ་འཇིལ་བར་ནུས་༎
ཀླད་པ་དག་ནི་བཙོས་གྱུར་ནས་༎
མར་དཀར་དག་དང་སྦྱར་གྱུར་ན་༎
ཚ་བའི་རླུང་རྣམས་རབ་ཏུ་འཇིལ་༎
མར་རྙིང་དག་ལ་རླུང་ལྡང་ན་༎
དུས་དེར་མིག་རྩ་འདེབས་པར་བྱེད་༎
སྒོང་གཅིག་ས་ཡི་ཕག་ཏུ་ཡིབ་༎
ཞག་གཅིག་ལོན་ནས་གཟོད་གཅིག་རྙེད་༎
མིང་ཡང་ཕག་པ་ཞེས་སུ་བཏགས་༎
ས་དང་འདྲེས་པའི་མཚན་ཉིད་ཀྱིས་༎
ཞེས་ཁ་གཙང་སྨེ་རབ་ཏུ་ཆུང་༌༎
ཕག་ན་འདུག་པའི་གཏན་ཚིགས་ཀྱིས་༎
ས་ཡི་ཁྲོན་དག་སྣ་ཡིས་རོག་། ཤིན་ཏུ་གྲང་བའི་སྤུ་ཡང་རྩུབ་༎
མཆེ་བ་ཅན་ཏེ་རྨ་ཡང་འཇིག་། ཤ་རྣམས་གཞུན་ཏེ་རླུང་མི་ཐུབ་༎
མགོ་དང་སྣ་ཡང་ལྷོག་པའི་སྨན་༎
ཀླད་པ་སྐྲངས་ནད་ཀུན་གྱི་ལུམས་༎
སྤུ་ཡི་གཞོབ་དང་སློ་ཡི་ལུམས་༎
ཉ་དང་སྦྲུལ་དང་སྦལ་པ་དང་༌༎
ས་བདག་གཟུགས་སུ་སྟོན་པ་ཡང་༌༎
ཁོ་ཡི་ཟས་སུ་བྱེད་པའི་ཕྱིར་༎
སྣ་ཡིས་སྐྲངས་ནད་ཀུན་ཀྱང་ཐུབ་༎
མཆེ་བས་ལྷོག་པའི་གཉེན་པོ་འོང་༌༎
འབུ་དང་གྲོགས་མ་སྦུར་བ་ཟ་༎
ལྷོག་པ་དེ་འདྲ་བརྫུས་ཏེ་འབྱུང་༌༎
དེ་ཕྱིར་མགོ་བཅུ་ཀླད་པ་ཡང་༌༎
ཤ་རུས་ཚིལ་དང་བཅས་ཏེ་གཏང་༌༎
རུ་ལུ་ཟ་ཟའི་སྐད་འདོན་ནས་༎
མ་མོ་གཉེན་གྱི་ལྷོག་པ་ཐུབ་༎
ཁོ་རང་སྔགས་པ་ཡིན་པའི་ཕྱིར་༎
སྤུ་ཡི་ལྕགས་ཀྱི་ཐུར་མ་ཡིས་༎
བདུད་དང་གཤིན་རྗེའི་ལྷོག་པ་ཐུབ་༎
མིག་ནི་དཔྲལ་བའི་འཛིན་ས་ལྟེ་༎
འབྱུང་པོ་བགེགས་ཀྱི་ལྷོག་པ་ཐུབ་༎
དེ་ཕྱིར་ཤ་རྒོད་སྨན་གྱི་མཆོག་། ཤིན་ཏུ་སྐྲངས་ནས་བྱུང་བའི་འཇིབས་༎
ཕྱི་ཤ་བད་ཀན་གཏན་ནས་འདོན་༎
ནང་ཁྲོལ་ཀུན་དང་ཁྲག་ཚིལ་གྱིས་༎
མཁྲིས་པ་ཁྲག་གི་མིང་ཡང་མེད་༎
རྣམ་རྟོག་འཇོམས་པའི་བདུད་རྩི་པ་༎
གང་གིས་སྐྱོབས་པ་མ་ཡིན་ཏེ་༎
གཅིག་པུས་ཐུབ་པའི་སྨན་ཡིན་ནོ་༎
ཁྲག་ཟགས་པ་དང་རྒས་པ་དང་༌༎
རིམས་ནད་དྲག་ལ་གཏང་མི་བྱ་༎
དར་ལ་བབས་པའི་མི་རྣམས་ལ་༎
གང་ལ་གཏང་ཡང་ཉེས་པ་མེད་༎
ལུས་ཞེས་བྱ་བའི་མིང་ཡང་བཏགས་༎
དེ་ཡང་རྣམ་པ་གསུམ་ཡིན་ཏེ་༎
རླུང་ནད་ཀུན་ལ་མཆོག་ཏུ་བསྔགས་༎
རྙིང་པར་གཏང་བའི་མཚན་ཉིད་ནི་༎
ཤ་དང་རུས་པ་མགོ་བོ་རྣམས་༎
བཅུད་བླངས་ཤིང་གི་སྒྲོམ་དུ་གཞུག་། ལོ་གཅིག་ལོན་ནས་ཤ་གཏང་ན་༎
ཤ་རླུག་རློག་པའི་རླུང་ལ་ཕན་༎
ལོ་གཉིས་ལོན་ནས་རུས་པ་གཏང་༌༎
ལྟག་མིག་ལྷོག་པའི་རླུང་ལ་གཏང་༌༎
རླུང་དང་སྲིན་བུ་བསྡོངས་ལ་ཕན་༎
ལོ་བཞི་ལོན་ནས་མགོ་གཏང་ན་༎
ཡ་མ་དཀར་ནག་འཇོམས་པར་ནུས་༎
ལོ་ལྔ་ལོན་པར་གྱུར་ནས་ནི་༎
སྨྱོ་བའི་རླུང་ནད་ཀུན་ལ་ཕན་༎
ལོ་དྲུག་ལོན་ནས་འཐིབས་པ་སེལ་༎
ལོ་བདུན་ལོན་ནས་ཤེད་ཆུང་བ་༎
ཆེ་བར་འགྱུར་ཏེ་ཐེ་ཚོམ་མེད་༎
བརྒྱད་ནས་ནུས་པ་ཟད་ཅེས་བྱ་༎
ཤ་ཡི་སྦྱོར་བར་འགྱུར་ན་ནི་༎
བུད་མེད་ཤ་དང་བསྲེས་ཏེ་བཙོ་༎
མཛེ་ནད་དག་ལ་རབ་ཏུ་བསྔགས་༎
ལོ་བརྒྱད་འདས་ཀྱི་མར་ནི་རྙིང་པ་དང་༌༎
མ་ཕྲད་གཞོན་གྱི་ཤ་༄༅༎
དང་རུས་པར་བཅས་༎
ལུག་གི་མཇུག་རུས་མེད་པ་དེ་བཞིན་བརྡུང་༌༎
ལུག་གི་པགས་པས་གྲོལ་ཏེ་ཟླ་གཅིག་བསྙལ་དུ
གཞུག་། ཤིན་ཏུུ་ཚོས་པར་བྱས་ཏེ་ཁུ་བ
དེ་ལ་བསྟིམ་༎ ཆང་གསར་ཐིགས་གཅིག་བླུགས་ཏེ་བཙོས་གྱུར་ན་༎
སྤོད་དེ་ཁ་རུ་ཚྭ་ཡིས་རབ་བརྒྱན་ན་༎
སྙིང་རླུང་བརྗེད་བྱེད་སྨྱོ་བྱེད་རྩ་བ་གཏིང་ནས་འདོན་༎
ཕག་པའི་ཤ་ཚིལ་དག་དང་སྦྱར་གྱུར་ཞིང་༌༎
དོང་གྲ་དག་གི་སྤོད་བྱས་གསར་པར་གྱུར་ན་བད་ཀན་སྨན་༎
རྔ་བྲན་ཤ་དང་གཉིས་སུ་མེད་པར་བརྡུང་༌༎
ཀ་ར་དཀར་པོའི་སྤོད་ཀྱིས་བརྒྱན་པར་གྱུར་༎
ཤིན་ཏུ་བཙོས་དང་མཛོ་ཞོ་མངལ་དང་སྤྲད་༎
རྨ་རྣམས་ཚད་སྐྱེས་རྣག་རྣམས་གཅོད་པའི་སྨན་༎
ལོ་གསུམ་ལོན་པའི་ལུག་རུ་དང་༌༎
རྒོད་གཡག་སར་གྱི་ཤ་ཚིལ་ཤིན་ཏུ་ཚོ་༎
ལུག་གི་ཁོག་པར་བླུགས་ཏེ་བཀབ་བྱས་ཏེ་༎
ཚ་བ་གསུམ་གྱི་སྤོད་དང་ཁ་རུ་ཚྭ་༎
འབྲི་མར་ཅུང་ཞིག་དག་དང་སྦྱར་།
ཁ་ཆེས་ལུམས་སུ་བྱས་ཏེ་ཆང་གིས་བཙོ་༎
ནར་ཕྱིན་ཆང་གིས་བཏུང་ཆུ་བྱས་གྱུར་ན་༎
ལྕགས་ཀྱི་རྡོ་རྣམས་ཁོང་ན་ཡོད་ཀྱང་འཇུ་༎
གལ་ཏེ་སྨན་མར་དག་གི་གསོས་བྱེད་ན་༎
གྲང་བ་དག་ལ་སྦྱར་ན་ཤ་རྙིང་གཏང་༌༎
དཔྱིད་དང་དབྱར་སྟོན་ཤ་དེ་གཏང་བ་མིན་༎
སྙོམས་པར་འདོད་ན་འཕྲལ་ཤ་གཏང་༌༎
དཔྱིད་དང་དབྱར་གྱི་ཤ་ཡང་གསར་མི་གཏང་༌༎
དཔྱིད་དང་དབྱར་ནི་རྔ་བྲན་ཤ་ཡིས་གསོ་༎
ལུག་གི་ཤ་ནི་ཟླ་དྲུག་ཡིན་ཏེ་ཟླ་དྲུག་བཟང་པོ་མིན་༎
མིག་ཆུ་སྣ་ཆུ་གཉིས་པོ་ཡང་༌༎
གོང་དུ་འཁྲུངས་པ་དེ་དང་མཚུངས་༎
བདུད་རྩི་རིན་པོ་ཆེ་འཁྲུངས་པའི་རྒྱུད་ལས་།
རུ་ཏྲ་ཆེན་པོ་བསྒྲལ་བའི་ཆུ་བཞི་འདྲུབ་པ་ལས་།
ཕོ་མཚན་དྲི་ཆུའི་ལེའུ་སྟེ་ཉི་ཤུ་རྩ་བཞི
པའོ་༎ ༎ བཅོམ་ལྡན་རྡོ་རྗེ་གཞོན་ནུའི་ས
༎ རུ་ཏྲ་ཆེན་པོ་བསྒྲལ་བའི་ཚེ་༎
དེ་ཡིས་དྲེག་པ་ཡར་བ་ལས་༎
བྱང་གི་རྩ་མར་འཁྲུངས་སོ་༎
རྭ་ལ་གཞུ་བྱུང་དྲང་སྲོང་ཐོགས་༎
མི་རྣམས་འཇིག་རྟེན་མདའ་ཡིས་སུ་༎
ཤ་ལས་དྲོད་བྱུང་གྲང་བ་འཇོམས་༎
སྟོན་ཟླ་ཐ་ཆུང་དཔྱིད་ཟླ་ཆུང་༌༎
དུས་ནི་ཕོ་ལ་ཡོད་མོད་ཀྱང་༌༎
བརྒལ་ནས་མོ་ལ་བདུད་རྩི་འབྱུང་༌༎
ཕོ་མོ་འཁོར་བར་གནས་མོད་ཀྱང་༌༎
དེད་ཤ་དག་ལ་སྨན་མི་འབྱུང་༌༎
འདྲིལ་ན་ནམས་ཀྱང་ལེགས་པར་བཤད་༎
རུ་ཏྲ་ཆེན་པོའི་དྲེགས་ཡིན་པས་༎
དེ་ནས་རྡུལ་གྱིས་ཕྱིས་གྱུར་ན་༎
དྲེག་པ་ཞུ་བཞིན་རྟུལ་བས་ཡལ་༎
འདྲིལ་བས་དྲེག་པ་ཞུ་འགྱུར་ཏེ་༎
རྐང་དཔྱི་གཉིས་ཀྱི་བར་ནས་ནི་༎
གྲང་བ་འཇོམས་པའི་སྨན་ཡོད་དེ་༎
དཔྲལ་བའི་ཀ་བ་དག་ལ་ཡང་༌༎
མེ་རོ་རྙིང་དང་འདའ་སྨན་དང་༌༎
ཚིག་པ་བྱེད་པའི་སྨན་ཡོད་དོ་༎
རུ་ཏྲའི་བ་སྤུ་ཡར་བ་ལས་༎
རྐྱང་དང་རྔས་དང་གཙོས་སུ་འཁྲུངས་༎
རྐྱང་ཞེས་བྱ་བའི་སྨན་རྣམས་ནི་༎
ཞོ་ལ་རྩལ་རྫོགས་ས་ལ་བྲོ་༎
བྱ་ཡི་ཟོས་པས་དུས་ཚོད་མཁས་༎
གཙོས་ཞེས་བྱ་བའི་སྙིང་ཁྲག་ལ་༎
སྲིད་ཚོལ་བ་ཡི་བདུད་རྩི་བབས་༎
བུ་མོར་སྐྱེ་བའི་བུད་མེད་༄༅༎
དང་༌༎
ཤ་མ་མ་བྱིན་པ་ལ་གཏང་༌༎
རྔས་ཞེས་བྱ་བའི་སྤུན་མོ་དེ་༎
ཀླད་པ་འགྱུར་བའི་ཚིལ་བུ་ལ་༎
མགོ་སྲིན་སེལ་པའི་སྨན་ཡོད་དོ་༎
རུ་ཏྲའི་རྐང་སོར་ཡར་བ་ལས་༎
རྟ་རྐྱང་རྔ་མོ་བ་མེན་ཤ་། མཛོ་དང་བོང་བུ་གཉན་དང་ནི་༎
གནའ་དགོ་གཉིས་ཏེ་བཅུ་བྱུང་ངོ་༌༎
རྟ་ནི་ཆུ་སེར་ཚབས་རེའི་སྨན་༎
མཆིན་པ་དག་ལ་ཡོད་པ་ཡིན་༎
ཚོ་ན་བྲང་གི་ལྡེབས་ལ་གནས་༎
རྐྱང་ནི་ཆུ་སེར་སྐྲངས་པའི་སྨན་༎
རྔ་མོ་དྲེག་ལ་སྨན་པའི་ཤ་། བ་མེན་ཤ་འུ་གསོ་བའི་སྨན་༎
རྨེ་ཤ་ལ་དུག་གསོ་བའི་སྨན་༎
མཛོ་ནི་ཤིན་ཏུ་སྙོམས་པ་སྟེ་༎
བོང་བུ་ཚབས་རོ་དག་ལ་ཕན་༎
རྔ་མོ་ཀུན་ལ་སྙོམས་པའི་སྨན་༎
གཉན་ཤ་གནའ་དགོ་སྙོམས་པར་གསུངས་༎
རུ་ཏྲའི་རྐང་སོར་ཡིན་པའི་ཕྱིར་༎
རྟ་མགྱོགས་རྐྱང་གྲིམས་རྔ་མོ་སྐེ་༎
བ་མེན་རྭ་དང་རྨེ་ཤའི་གཟུགས་༎
མཛོ་ཡི་རྩལ་དང་བོང་བུའི་སྐད་༎
གཉན་གྱི་བང་དང་གནའ་བའི་འཛེགས་༎
ཁྱད་པར་སྤྱོད་པའི་ཡོན་ཏན་རི་༎
རུ་ཏྲའི་རྐང་པ་ཡིན་པས་བྱུང་༌༎
རུ་ཏྲའི་ལྕེ་ལས་གྱེས་པ་ནི་༎
ཀོམ་པའི་ཀོ་བ་རྒྱ་ཡི་ཤ་། ཤིན་ཏུ་འཇམ་ཞིང་སྙོམས་པའི་སྨན་༎
རུ་ཏྲ་དེ་ཡི་མཐུ་ལས་ནི་༎
ལྷག་པའི་ཡོན་ཏན་རེ་རེ་ཡོད་༎
རྒྱ་ཡི་དར་ནི་རིན་པོ་ཆེ་༎
དགོ་བའི་ཐུལ་བ་ཆུ་བས་མཉེན་༎
ཀོམ་པའི་གཉའ་བས་ས་གཞི་རློག་། དེ་ལྟར་མི་རྣམས་དོན་དུ་བྱུང་༌༎
རུ་ཏྲའི་མཆེ་བ་བཅུ་བཞི་ལ་༎
མཆེ་བ་རེ་རེ་བཏོན་པ་ལས་༎
སྨད་དང་ངན་སྐྱུགས་བཅས་ནས་བྱུང་༌༎
འོ་མ་བསིལ་ལ་ཚིལ་བུ་དྲོད་༎
ཤ་རུས་སྲིས་རྣམས་ཆ་སྙོམས་ཕན་༎
དེ་ཡི་ངན་སྐྱུག་ཆུ་སྲིན་ཡིན་༎
མི་དྲེག་ཕྱུགས་དྲེག་དོམ་དང་གསུམ་༎
ཤ་ཚིལ་གྲང་བའི་གཉེན་པོ་ལ་༎
སྐྲངས་དང་རེངས་པ་ཐམས་ཅད་འཇུ་༎
མཁྲིས་པ་དེ་བཞིན་རྨ་ཡི་སྨན་༎
དོམ་གྱི་བྲང་ཟེ་སྙིང་ལ་ཡོད་༎
དེ་རྟགས་སྤུ་ནི་ཀ་རུར་འབྱུང་༌༎
མི་དྲེག་ནུ་མའི་དཀྱིལ་ན་ཡོད་༎
དེ་རྟགས་ནུ་མ་སྤུས་མི་འགེགས་༎
ཕྱུགས་དྲེག་བརླ་ཡི་སུལ་ན་ཡོད་༎
དེ་ཕྱིར་བརླ་ལ་སྲོ་མི་ཆགས་༎
སྤྲ་དང་སྤྲེ་དང་བྱི་ལ་གསུམ་༎
དེ་ལྟར་གསུམ་ནི་ངན་སྐྱུགས་ཡིན་༎
སྟག་དང་གཟིག་དང་གུང་དང་གསུམ་༎
བད་ཀན་འཇོམས་པའི་སྨན་ཡིན་ནོ་༎
ལྷོག་རྒལ་སྐྲན་དང་མེས་ཚིག་དང་༌༎
གཞན་མ་ཅིས་ཀྱང་མི་འཚོ་བའི་༎
མ་རྙིང་དག་ལ་མཁྲིས་པས་ཕན་༎
སྲམ་དང་གྱི་སྲམ་ཆུ་བྱི་གསུམ་༎
དེ་ལྟར་གསུམ་ནི་ངན་སྐྱུགས་ཡིན་༎
སྟག་གི་འགྲམ་པ་དག་ལ་ཡོད་༎
དེ་རྟགས་འཇུམ་ཕྲན་དག་ཏུ་བྱུང་༌༎
གཟིག་གི་སྤུ་སུལ་དག་ན་ཡོད་༎
དེ་རྟགས་སྤུ་ཡང་ཐིག་ལེར་བྱུང་༌༎
གུང་གི་བཤུལ་ཤ་དག་ལ་ཡོད་༎
དེ་རྟགས་མཇུག་མའི་སྤུ་ཡང་འཚེར་༎
སྤྱང་ཀི་འཕར་བ་ཝ་དང་ཁྱི་༎
སྤྱང་ཀི་བཤུལ་ཤ་དྲོ་བའི་སྨན་༎
འཕར་བ་སྔ་དྲོ་གསོད་ན་རྐང་པ་གཡས་༎
དགོངས་མོ་གསོད་ན་དམིགས་ལ་བབས་༎
ནུབ་མོ་སྙིང་ལ་དེ་བཞིན་ཏེ་༎
བདུད་རྩི་འཕར་བས་འཕར་མ་ཡིན་༎
རྨ་རྣམས་དྲོས་པར་གྱུར་པ་དང་༎
མོ་ཚད་ལངས་པར་གྱུར་པའི་སྨན་༎
ཁྱི་༄༅༎
ཡི་ལྕེ་ཡང་རྨ་ཡི་སྨན་༎
ཝ་ཡང་གློ་ལ་ཕན་པའི་སྨན་༎
ས་བྱས་སྤོ་དཀར་བྲ་བ་བྱི་༎
དེ་ལྟར་བཞི་ནི་ངན་སྐྱུགས་ཡིན་༎
སྤྲ་དང་སྤྲེ་དང་བྱི་ལ་གསུམ་༎
གྲང་བ་འཇོམས་པའི་བདུད་རྩི་ཡིན་༎
གཡི་ཡི་རྣ་བ་གསའ་ཡི་མཇུག་། སྤྲེ་ཡི་ནུུ་མ་གསུམ་ལ་ནི་༎
མ་དགུག་པ་ཡི་སྨན་ཡང་ཡོད་༎
ཆུ་ལུག་ཆུ་རྟ་ར་རྒོད་གསུམ་༎
དེ་ལྟར་གསུམ་ནི་ངན་སྐྱུགས་ཡིན་༎
ར་རྒོད་བསིལ་ཏེ་རྨ་རྣམས་འཇོམས་༎
སོག་བྲག་དག་ལ་ཅེ་སྤྱང་བྱུང་༌༎
ཁྲག་རེངས་ཀུན་ཀྱང་འཇུ་བར་བཤད་༎
དེ་ཡི་ངན་སྐྱུགས་ཁ་ཤ་ཡིན་༎
རུ་ཏྲའི་ལག་སོར་གྱེས་པ་ལས་༎
གཅིག་ནི་མོ་རྣམས་ཀུན་ལ་བབས་༎
མ་ཕྲད་ཞོན་གྱི་ཤ་རུས་རྣམས་༎
རླུང་གི་བདུད་རྩི་ཡིན་པར་བཤད་༎
འཕྱི་བའི་ཚིལ་བུ་དགུན་ཟླ་གསུམ་༎
རླུང་དང་མིག་གི་བདུད་རྩི་ཡིན་༎
རྩངས་པའི་ཤ་ཡང་དྲེག་ལ་ཕན་༎
སྦལ་པ་དེ་བཞིན་ལྐོག་མའི་སྨན་༎
དེ་རྣམས་ལག་པ་གཡོན་པ་ཡིན་༎
གཡས་པ་འཇིག་རྟེན་མཁའ་ལ་སྐྱུར་༎
གཅིག་ལ་བབས་པ་ཡོད་མ་ཡིན་༎
གཞན་ཡང་སེམས་ཅན་ཐ་དད་པའི་༎
མཐུན་པའི་བདུད་རྩི་ཡོད་མོད་ཀྱང་༌༎
རུ་ཏྲའི་བདུད་རྩི་བབས་པ་མེད་༎
ཤར་རེ་སྨན་རེ་སྨོས་པ་ཡང་༌༎
རང་རེའི་ཤ་དང་སྟོབས་ཀྱི་ཤ་། བསིལ་བའི་སྐྱབས་ཀྱང་བསིལ་བས་བྱ་༎
ཚ་བའི་སྐྱབས་ཀྱང་དེབཞིན་བྱ་༎
སྙོམས་པ་ཅི་རིགས་པ་ཡིས་བྱ་༎
གལ་ཏེ་འཁྲུགས་པར་གྱུར་ན་ནི་༎
རུ་ཏྲའི་བབས་ལུགས་ནོར་བ་ཡིས་༎
ཁོ་ཡི་མཐུ་དཔལ་བྱིན་རླབས་ཀྱིས་༎
ནད་རྣམས་རེངས་ནས་འཁྲུགས་པར་འགྱུར་༎
དཔོན་མེད་ཐོ་ཆོ་སྒྲ་ལ་བརྟེན་༎
ཤེས་རྒྱུད་མེད་པའི་ཁོང་དྲེགས་མཁན་༎
ནད་རྣམས་འཁྲུགས་པའི་དཀའ་བ་མེད་༎
གདམས་མེད་དུག་ཏུ་སྦྱོར་བ་དེ་༎
རྒྱུས་མེད་མཐོང་བའི་སྐྱོན་ཡིན་པས་༎
རྡོ་རྗེ་དམྱལ་བར་དེ་འགྲོ་སྟེ་༎
ནད་རྣམས་འཁྲུགས་པས་མི་ཆོག་སྟེ་༎
རུ་ཏྲ་ཆེན་པོའི་བཀའ་ཆད་འབྱུང་༌༎
ཤ་སྨན་དེ་དག་ཀུན་ཀྱང་ནི་༎
རུ་ཏྲའི་སྤྲུལ་པ་མ་ཡིན་ཏེ་༎
ཁོ་ཡི་བདུད་རྩི་བབས་པ་ཡིན་༎
ནོར་བས་ལོག་པའི་ལམ་དུ་འགྲོ་༎
རྡོ་རྗེ་ཕུར་པ་བདུད་རྩི་ཇི་ལྟར་འཁྲུངས་པའི་རྒྱུད་ལས་།
རུ་ཏྲའི་ལུས་བཤིག་ཤ་སྨན་གྱི་ལེའུ་སྟེ་ཉི
ཤུ་རྩ་ལྔ་པའོ་༎ ༎ དེ་ནས་རུ་ཏྲའི
དཔག་བསམ་ཤིང་༌༎ ཤིང་གི་དཀྱིལ་དུ་སྲིན་གཅིག་བྱུང་༌༎
སྲིན་བུ་དེ་ཡི་ཁ་ཆུ་ལས་༎
སྲིན་དེ་ཞག་ཏུ་ཁྱིལ་གྱིས་ཆགས་༎
དེ་ཡང་དངུལ་སྒོར་དཀར་པོ་སྨིན་༎
དེ་ལས་དངུལ་ཤ་རུ་བཅུ་བྱུང་༌༎
སྐྱོ་ནས་ཤིང་གི་ཁ་ལ་རྩེ་༎
བདུད་ཀྱི་བྱོལ་ཁ་ལོག་པ་ཡིན་༎
སྐྱོ་ནས་བདུད་རྩི་ཐིགས་པ་འཐུངས་༎
མཐོ་རིས་གནས་བཅུའི་བདུད་རྩིའི་རྟགས་༎
རྭ་བཅུ་གནམ་ལ་འགེངས་པ་ཡང་༌༎
མི་ཡི་ཚེ་སྲོག་གཅོད་པ་འཛིན་༎
ལྟོགས་ན་ཤིང་གི་འབྲས་བུ་ཟ་༎
མི་ཡི་ཡུལ་དུ་འཁོར་བའི་རྟགས་༎
རྭ་བཅུ་དུང་གི་ཀ་ར་ཡོད་༎
ལྷ་ཡི་སྤྲུལ་པས་དོན་བྱེད་རྟགས་༎
དབྱར་ཟླ་འགོ་པ་རྭ་བཅུ་སྐྱུར་༎
ལྷ་ཡིས་བྱིན་གྱིས་བརླབས་པའི་རྟགས་༎
པགས་པ་གཉེན་ལ་མཚོན་༄༅༎
རྩེ་དྲུག་། བདུད་ཀྱིས་དབང་བསྒྱུར་བྱས་པའི་རྟགས་༎
ས་ལ་རྡུང་ན་ཕྱི་བ་འགུམ་༎
ཤ་ལ་བདུད་རྩི་བབས་པའི་རྟགས་༎
རླུབས་སུ་རུལ་དང་དུག་ཏུ་ཡོད་༎
མོ་ལ་བྱིན་གྱིས་མ་བརླབས་པས་༎
རྭ་མེད་ཡུལ་མོ་སྨན་མེད་དོ་༎
སྲིན་གྱི་བུ་ལས་སྐྱེས་པའི་ཕྱིར་༎
མཇུག་མའི་སྟེང་ན་སྲིན་སྨན་ཡོད་༎
སྟོན་ཟླ་ཐ་ཆུང་ཉི་ཤུ་བདུན་༎
ལྷག་པའི་བདུད་རྩི་གསུམ་ཡོད་དོ་༎
དགུན་ཟླ་བྱུང་ནས་མོ་ལ་འཇུག་། མོ་ཡི་མངལ་དུ་ཞག་བདུན་གནས་༎
དཔྱིད་ཟླ་ཐ་ཆུང་ཉི་ཤུ་བདུན་༎
འཛི་ཀླད་གཉིས་ཀྱི་བར་ན་གནས་༎
དེ་ནས་གཞུང་པ་དག་ལ་ཞེན་༎
ཞག་གྲངས་རྩི་ཡིན་ནུ་བར་ཞེས་༎
དང་པོ་ཤིང་གི་སྲིན་རྒོད་ཡིན་༎
དེ་ལྟར་རང་མིག་ཡིན་པ་ལ་༎
སྲིན་ལ་མ་ཕན་ཅི་ཡང་མེད་༎
བྱུང་བའི་དུས་ན་ཕྱིར་ལ་ལོག་། རྭ་ནི་ལྷ་ཡི་སྲིན་སྨན་བྱེད་༎
ལྷ་ཡིས་གཟུང་བས་གཟུང་རྟགས་སུ་༎
རུ་བཅུ་ཡོད་དེ་བརྡུང་མི་ཤེས་༎
རྭ་གསུམ་གདུས་པའི་ཁུ་བ་དེ་༎
རྒྱལ་བ་དགེ་འདུན་དགེ་བཤེས་སྨན་༎
རྨིག་པ་ལྕེ་ནི་བདུད་ཀྱི་སྨན་༎
བདུད་ཀྱིས་ཁྱེར་བའི་ཁྱེར་རྟགས་སུ་༎
ཚིལ་བུ་རྒྱས་པའི་དུས་ན་དུ་༎
དྲག་ཤུལ་སྲིན་ལོག་ཀུན་ལ་གཏང་༌༎
མཁྲིས་པ་ཀླུ་ཡི་སྨན་དུ་ཁྱེར་༎
ཀླུ་ཡི་ཁྱེར་བའི་རྟགས་སུ་ནི་༎
མཁྲིས་པ་གཟུགས་མེད་རྒྱུ་མར་ཟུག་། མཁྲིས་རྟེན་ཁྲག་གི་མཆིན་པ་ནི་༎
སྟོན་ཟླ་ཐ་ཆུང་དགུན་ཟླ་ལ་༎
ཟས་ཀྱི་སྲིན་ལོག་རྣམས་ལ་གཏད་༎
དེ་ནས་ལྷ་མོ་ཕྲིན་ལས་མཛད་༎
ཆར་ནི་ཟིམ་ཟིམ་དུས་སུ་བབས་༎
གངས་ཀྱི་ལྟོངས་སུ་བབས་པ་ལས་༎
ལྟོག་པས་གཡའ་སྨན་ཟླ་ཚེར་ཟིས་༎
གཡའ་སྨན་སྐྱུགས་སྡང་ཁ་ཆུ་ལས་༎
སྲོ་ལོ་ཕུང་པོ་བདུན་དུ་བྱུང་༌༎
སྐྱེས་པའི་འདབ་མ་ལ་སོགས་པ་༎
གངས་སྨན་དེ་དང་འདྲ་མོད་ཀྱང་༌༎
ཅུང་ཞིག་ཀླད་པ་མེ་ཏོག་མེད་༎
ཡོན་ཏན་གངས་སྨན་སུམ་གཉིས་དང་༌༎
བསིལ་བའི་སྒོ་ནས་འདྲ་བར་བཤད་། བལ་བུ་སུར་བུའི་ཚ་རུ་གཤེགས་༎
ཁ་ཆུ་བཅད་དང་ཐིགས་པ་ཡར་༎
ཚ་བསིལ་བདུད་རྩིའི་སྨན་བྱུང་སྟེ་༎
དེ་ཡང་ཡོན་ཏན་བཞི་རུ་ཤེས་༎
ཅོ་དོ་ཚ་ལ་སྡོང་པོ་བསིལ་༎
རུ་བས་ལྷ་མིན་ཕྲིན་ལས་སྐྱོང་༌༎
ངར་བས་དགྲ་ལྷའི་བླ་ཤིང་བྱེད་༎
སུར་བུ་ཤིན་ཏུ་ཚ་གྱུར་ཏེ་༎
ལྷ་དང་ཀླུ་ཡི་བདུད་རྩི་ཡིན་༎
རྩ་བ་ལོ་མ་མེད་པར་ཚ་༎
དེ་ནས་བྲག་གི་སྐེད་ལ་གཤེགས་༎
བྲག་སྨན་མཁན་བུ་ནེ་ལེ་ཆུ་༎
དེ་ཡང་བསིལ་ཏེ་གློ་ཡི་སྨན་༎
དེ་ནས་ལུང་གི་མདོ་རུ་གཤེགས་༎
ཆུ་ངན་ཐིགས་གཅིག་ཡར་བ་ལས་༎
སྲུ་སྲུ་སྲུ་འདྲ་མཁན་དམར་གསུམ་༎
གྲང་བ་ཚ་བ་སྐྱེད་པའི་སྨན་༎
དེ་ཡང་མི་ཡུལ་སྐྱི་ཏིང་བྱོན་༎
ཁ་ཆུ་གནམ་ལ་ཡར་བ་ལས་༎
ལུམས་ཀྱི་བདུད་རྩི་ཆེན་པོར་བབས་༎
ཤེའུ་ཕོ་ལ་སྨན་མི་འཁྲུངས་༎
སྒེའུའི་དུས་ན་བད་ཀན་སྐྱེ་༎
སྐོམ་བུ་སྔ་རེས་སྙོམས་པའི་སྨན་།
ཁ་རུ་གཉིས་ལ་སྨན་ཡོད་དེ་༎
ཕོངས་ནས་ཤ་བྲུན་བདུན་དུ་ཡར་༎
གཉིས་ནི་ཨ་བ་དུ་རུ་ཀ་། གཉིས་ནི་སྤང་སྤོས་གཡའ་སྤོས་གཉིས་༎
གཉིས་ནི་བྲག་སྤོས་རྒོད་སྤོས་གཉིས་༎
བླུག་ལ་༄༅༎
རྒྱ་སྤོས་བྲེ་གང་བྱུང་༌༎
དེ་དང་ལྟ་མི་ཕྲིན་ལམ་འབྱོར་༎
དེ་ཡི་རྗེས་ནི་བདུན་དུ་བོར་༎
མི་ཡུལ་རྗེས་ལས་ས་གྲོ་བྱུང་༌༎
ནགས་ཀྱི་རྗེས་ལས་སྤ་མ་བྱུང་༌༎
ན་ཡི་རྗེས་ལས་ཐུལ་པ་བྱུང་༌༎
གཡའ་ཡིས་རྗེས་ལས་རོ་ཐང་བྱུང་༌༎
བྲག་གི་རྗེས་ལས་གླང་པོ་བྱུང་༌༎
སྤང་གི་རྗེས་ལས་བྱང་བ་བྱུང་༌༎
ཆུ་རུ་ཉལ་བས་ཤ་བལ་བྱུང་༌༎
ཤིང་སྲིན་ཤ་བའི་ལེའུ་སྟེ་ཉི་ཤུ་རྩ་དྲུག་པའོ་༎།
། དེ་ལྟར་རུ་ཏྲ་ཆེན་པོ་དེའི་ལུས་སྨན
དུ་བཤིགས་ནས་འཇིག་རྟེན་གྱི་ཁམས་སུ་ཁེངས་པ
དེ་ཉིད་། སེམས་རྡོ་རྗེ་སེམས་དཔར་གནས་ཐོབ་ཅིང་སངས་རྒྱས་།
འཁོར་རྣམས་ཕྱི་རབས་ཀྱི་ཚོགས་ཀྱང་ངོ་༌༎
ཡང་འཁོར་རྣམས་སངས་རྒྱས་ཀྱི་བསྟན་པ་བསྲུང་ངོ་༌༎
འཇིག་རྟེན་གྱི་ཁམས་ན་སྨན་མིན་པའི་མིང་ཡང
མི་གྲག་གོ་། དེ་ནས་འཇམ་དཔལ་རྣོན་པོས
རང་གི་སྟན་ལས་ལངས་ཏེ་།
བསྐོར་བ་ལན་སྟོང་བྱས་ནས་ཀྱང་༌།
ཕྱག་ལན་སྟོང་འཚལ་ནས་མཆོད་པ་དུུ་མས་མཆོད་ནས་འདི་སྐད་ཅེས་བསྟོད་དོ་༎
ཨེ་མ་བདེ་གཤེགས་ཀུན་གྱི་སྐུ་༎
གྲགས་ཚད་རྨད་བྱུང་ངོ་མཚར་ཆེ་༎
ཨེ་མ་བདེ་གཤེགས་ཀུན་གྱི་གསུང་༌༎
སྨན་གྱི་སྦྱོར་བ་ངོ་མཚར་ཆེ་༎
ཨེ་མ་བདེ་གཤེགས་ཀུན་གྱི་ཐུགས་༎
སྒྲུབ་པའི་ལྟ་སྤྱོད་ངོ་མཚར་ཆེ་༎
ཨེ་མ་བདེ་གཤེགས་ཡོན་ཏན་ཆེ་༎
དྲང་སྲོང་རིག་པ་བཅོ་བརྒྱད་མཁྱེན་༎
ཨེ་མ་བདེ་གཤེགས་ཕྲིན་ལས་ཆེ་༎
རུ་ཏྲའི་མཐུུ་དཔལ་སྨན་དུ་ཆེ་༎
རུ་ཏྲ་སྨན་དུ་གྱུར་པ་བཞིན་༎
བདག་ཅག་རྣམས་ཀྱང་སྨན་དུ་གྱུར་༎
རུ་ཏྲ་སངས་རྒྱས་ས་ཐོབ་བཞིན་༎
བདག་ཅག་རྣམས་ཀྱང་ས་ལ་ཞོག་། ཅེས་འཁོར་ན་གནས་པའི་བྱང་ཆུབ་སེམས་དཔའ་རྣམས་དང་༌།
དྲང་སྲོང་རྣམས་ཀྱིས་གསོལ་བ་བཏབ་པས་།
དེར་བཅོམ་ལྡན་འདས་ཀྱི་གསོལ་བ་བཏབ་པ་མཁྱེན་ནས་།
འཇམ་དཔལ་གྱི་ཕྱག་གཡས་སུ་ལོག་རྟོག་ཐམས་ཅད་འཇོམས་པའི་རལ་གྲི་གཅིག་གཏད་དེ་།
སེམས་སྤར་ཏེ་བདུད་རྩི་སྨན་དུ་གྱུར་པར་དབང་བསྐུར་རོ་༎
དེ་ནས་བཅོམ་ལྡན་འདས་ཀྱི་དབང་ཐོབ་ནས་འཇམ
དཔལ་གྱིས་རང་ལུས་བཤིགས་ནས་བདུད་རྩི་སྨན་དུ
སྤྲུལ་། དེ་ནས་ལྷའི་གནས་ཐམས་ཅད་བདུད་རྩི་སྨན་གྱི་གང་ངོ་༌༎
དེ་ནས་བརྒྱ་བྱིན་ལ་བབས་།
དེ་ནས་དེད་དཔོན་ལ་བབས་།
དེ་ནས་གཞོན་ནུ་སྲེད་ལ་བབས་།
དེ་ནས་ལི་ཙ་བི་དྲི་མ་མེད་པ་ལ་བབས་སོ་༎
དེ་ནས་འཇམ་དཔལ་ཀྱི་རལ་གྲི་ཕྱག་ན་རྡོ་རྗེ་ལ་གཏད་དོ་༎
ཡང་ལུས་གོང་བཞིན་བསྒྲལ་ཏེ་།
གནོད་སྦྱིན་གྱི་ཡུལ་ཐམས་ཅད་བདུད་རྩིས་བཀང་ངོ་༌༎
དེ་ནས་གནོད་སྦྱིན་ལག་ན་རྡོ་རྗེ་ལ་བབས་སོ་༎
དེ་ནས་ནབ་སོ་སྐྱེས་ལ་བབས་སོ་༎
དེ་ལ་སོགས་པ་དྲང་སྲོང་བཅོ་ལྔ་ལ་བབས་སོ་༎
མིའི་གནས་སུ་ཕ་ཁོལ་ལ་བབས་སོ་༎
དེ་ནས་འཇམ་དཔལ་གྱི་རལ་གྲི་དེ་།
སྤྱན་རས་གཟིགས་ལ་གཏད་ནས་ལས་བཤིགས་ནས་།
ཀླུའི་ཡུལ་དུ་སྨན་དང་བདུད་རྩིས་བཀང་ངོ་༌༎
དེ་ནས་དགའ་བོ་ལ་སོགས་པ་༎
དྲང་སྲོང་བཅུ་གསུམ་ལ་བབས་༄༅༎
སོ་༎
མིའི་གནས་སུ་ཀླུ་སྒྲུབ་སྙིང་པོ་ལ་བབས་སོ་༎
དེ་བཞིན་དུ་ལྷ་དང་ཀླུ་དང་༌།
ཚངས་པ་དང་༌།
གཟའ་དང་༌།
སྐར་མ་དང་༌།
གནོད་སྦྱིན་དང་༌།
ལྷ་མ་སྲིན་སྡེ་བརྒྱད་དང་༌།
ནམ་གྲུ་དང་༌།
མཁའ་འགྲོ་དང་༌།
རོ་ལངས་དང་༌།
མི་དང་དུད་འགྲོ་དང་༌།
དམྱལ་བ་དང་༌།
ཡི་དྭགས་ལ་སོགས་པ་ཀུན་ལ་རལ་གྲི་དེ་གཏད་དེ་།
ལུས་བཤིགས་ནས་།
འཚོ་བ་རྣམས་མཆོད་པར་ཕུལ་ཏེ་སྨན་དུ་མཛད་དེ་འདི་སྐད་ཅེས་དམོད་བོར་རོ་༎
བདག་ཅག་རྣམས་ནི་བདུད་རྩིའི་མཆོག་མ་ནོར་པ་ཡིས་བསྒྲུབས་ལགས་ན་།
གལ་ཏེ་དམ་ལོག་བལྟ་ནོར་ན་།
རུ་ཏྲ་གཅིག་ཏུ་སྐྱེས་བར་ཤོག་། དཔལ་གྱི
ཐུགས་རྗེ་འབྱུང་བར་ཤོག་། བདག་ཅག་རྣམས་ནི
བསྒྲལ་བར་ཤོག་། བསྒྲལ་ནས་དཔལ་ཆེན་གསོལ་བར
ཤོག་། ཡན་ལག་སྨན་དུ་འཁྲུངས་བར་ཤོག་ཁོག
པ་གདན་དུ་འདིང་བར་ཤོག་། སེམས་ནི་རྡོ
རྗེ་སེམས་དཔར་ཤོག་ཅེས་དམོད་བོར་ཞིང་ལྷན་ནེ
ལྷང་ངེར་ཀུན་ཀྱང་བསྒྲུབ་ཅིང་གནས་སོ་༎
དྲང་སྲོང་རྣམས་ཀྱི་ཡུལ་ན་།
ཙ་ར་ཀ་བམ་པོ་འབུམ་སྡེ་གཅིག་བཞུགས་པ་ལས་།
རུ་ཏྲ་སྨན་གྱི་ལེའུ་བརྟུལ་ཞུགས་དྲག་པོའི་བམ་པོ་དྲུག་པ་ལས་།
དྲང་སྲོང་ཕྱིས་འབྱུང་གི་ལེའུ་སྟེ་ཉི་ཤུ་རྩ
བདུན་པའོ་༎ ༎ དེ་ལྟར་འོག་མིན་ཆོས་དབྱིངས
ཀྱི་ཕོ་བྲང་ནས་།
དོན་ཕྱིན་ཅི་མ་ལོག་པར་གྲགས་སོ་༎
མཛད་སྤྱོད་སྤ་བཀོད་པའི་བམ་པོ་དང་༌།
ཁྱད་པར་སྲོག་རྩའི་བམ་པོ་དང་༌།
སྣང་བཅུད་བརྒྱད་ཀྱི་བམ་པོ་དང་༌།
དངས་པ་རྩའི་བམ་པོ་དང་༌།
དངས་མ་སྣོད་ཀྱི་བམ་པོ་དང་༌།
ཡན་ལག་ཤའི་བམ་པོ་དང་༌།
ལམ་རིང་དྲང་སྲོང་གི་བམ་པོ་དང་བདུན་ནོ་༎
འོག་མིན་ཆོས་ཀྱི་དབྱིངས་ཀྱི་ཕོ་བྲང་དུ་།
དཔལ་ཆེན་རྡོ་རྗེ་གཞོན་ནུས་མཛད་སྤྱོད་བརྒྱད་ལས་།
ཞི་བའི་མཛད་སྤྱོད་སེམས་ཅན་འདུལ་༎
ཁྲོ་བོའི་མཛད་སྤྱོད་རུ་ཏྲ་འདུལ་༎
ཏ་ན་སྐྱེ་ཤི་མེད་པས་གནས་ལུང་སྟོན་༎
ག་ན་བཅིང་གྲོལ་མེད་པས་མོ་རྣམས་སྦྱོར་༎
མཐུན་འཇུག་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་སྟོན་༎
མི་འགྱུར་ཆོས་ཉིད་རོལ་པའི་ལྟ་བ་སྟོན་༎
ཐུགས་རྗེའི་གསོས་ཀྱི་ཐམས་ཅད་སྨན་དུ་འཁྲུངས་པ་ལས་༎
འོག་མིན་ཐུགས་རྗེའི་གསོས་ཀྱིས་མཛད་པ་ལས་།
བདུད་རྩི་རིན་པོ་ཆེ་འཁྲུངས་པའི་རྒྱན་ཞེས་བྱ་བ་འོག་མིན་དུ་གྲགས་པ་རྫོགས་སོ་༎།
། ལྷ་ཡུལ་དུ་གྲགས་པར་ཡང་འགྲོའོ་༎
མི་ཡུལ་དུུ་གྲགས་པར་ཡང་རྒྱུད་ཁ་ཅིག་བཞུགས་སོ་༎
རྒྱ་གར་གྱི་མཁན་པོ་བི་མ་ལ་མི་ཏྲ་དང་༌།

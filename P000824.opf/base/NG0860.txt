(༢༣)༄༅།  ། དེ་ལས་ལོངས་སྤྱོད་འབྱུང་མི་འགྱུར་༎
ཅེས་དང་༌།
སྤྱོད་འཇུག་ལས་ཀྱང་༌།
བསྐལ་པ་སྟོང་དུ་བསགས་པ་ཡི་༎
སྦྱིན་དང་བདེ་གཤེགས་མཆོད་ལ་སོགས་༎
ལེགས་སྤྱད་གང་ཡིན་དེ་ཀུན་ཀྱང་༌།
ཁོང་ཁྲོ་གཅིག་གིས་འཇོམས་པར་བྱེད་།
ཅེས་སོ་༎
དེའི་ཕྱིར་བསྔོ་ཚུལ་ཡང་རྣམ་པ་ཐམས་ཅད་མཁྱེན
པ་ཁོ་ནའི་ཕྱོགས་ཉིད་དུ་མི་བསམ་ན་གྱི
ནར་འཕྱན་པའི་ཚུལ་།
ལི་ཙ་བིས་ཞུས་པའི་མདོ་ལས་།
མང་པོ་ཡང་ཉུང་ངུར་རེག་པར་བྱ་སྟེ་༎
ཀུན་མཁྱེན་དུ་མ་བསྔོས་པའི་ཕྱིར་རོ་༎
ཞེས་སོ་༎
འདི་ལྟར་དམ་པ་གསུམ་གྱི་ཟིན་པ་ནི་ཐར་པ་ཆ་མཐུན་གྱི་དགེ་བ་ཡིན་ལ་།
མ་ཟིན་ན་བསོད་ནམས་ཆ་མཐུན་ཞེས་བྱ་སྟེ་འབྲས་བུ་དམན་པར་འགྱུར་བ་ཡིན་ནོ་༎
གཉིས་པ་རང་བཞིན་བྱེ་བྲག་ཏུ་བཤད་པ་ལ་གསུམ་།
གང་ཞིག་བསྔོ་བྱ་བསོད་ནམས་ཀྱི་ཁྱད་པར་།
གང་དུ་བསྔོ་བ་ཡུལ་གྱི་ཁྱད་པར་།
ཇི་ལྟར་བསྔོ་བ་ལམ་གྱི་ཁྱད་པར་རོ་༎
དང་པོ་ནི་།
དུག་གསུམ་མེད་པའི་སེམས་ཀྱིས་ཀུན་ནས་བླངས་པའི
སྒོ་གསུམ་གྱི་དགེ་བའི་རྩ་བ་གང་ཡིན་པ
སྟེ་། རིན་ཆེན་འཕྲེང་བ་ལས་།
མ་ཆགས་ཞེ་སྡང་གཏི་མུག་མེད་༎
དེས་བསྐྱེད་ལས་ནི་དགེ་བའོ་༎
ཞེས་པའོ་༎
དེ་ཉིད་ཀྱང་བསོད་ནམས་བྱ་བའི་དངོས་པོའི་སྒོ་ནས་དབྱེ་ན་།
སྦྱིན་པ་ལས་བྱུང་བ་དང་༌། ཚུལ་ཁྲིམས་ལས་བྱུང་བ་དང་༌།
སྒོམ་པ་ལས་བྱུང་བའི་བསོད་ནམས་བྱ་བའི་དངོས་པོ་སྟེ་གསུམ་དུ་འགྱུར་བ་ལས་།
དེང་འདིར་སྐབས་སུ་བབ་པ་ནི་སྦྱིན་པ་ལས་བྱུང་བའི་བསོད་ནམས་བྱ་བའི་དངོས་པོ་སྟེ་།
དེ་ལ་དབྱེ་ན་།
ཟང་ཟིང་མི་འཇིགས་ཆོས་དང་བྱམས་༎
སྦྱིན་པ་རྣམ་བཞི་རྟག་ཏུ་སྦྱིན་༎
ཞེས་པ་ལས་དང་པོ་གཙོ་བོར་གྱུར་པ་སྟེ་།
ཇི་ལྟར་སྦྱིན་ན་།
འདི་སྐད་དུ་།
དུས་སུ་སྦྱིན་དང་འགྱོད་པ་མེད་པ་དང་༌༎
ཡིད་འོང་སྦྱིན་དང་རྣམ་སྨིན་མི་རེ་བ་༎
ཞེས་གསུངས་པའི་མཚན་ཉིད་བཞི་ཚང་བས་སངས་རྒྱས་ཀྱི་རྒྱུར་བསྔོ་བར་མི་རུང་བ་མེད་ལ་།
སྤྱིར་ལེགས་བྱས་ཀྱི་ཕུང་པོ་འདིའི་ཁོང་དུ་སྦྱིན
པ་བཞི་ཀའི་རྣམ་གཞག་ཚང་བར་སྨོས་སུ་ཡོད
པའང་ཡིན་ནོ་༎ གཞན་ཡང་ཤིན་ཏུ་རྒྱས་པའི་སྡེ་སྣོད་དང་༌།
བསྡུས་པ་ཚིགས་སུ་བཅད་པ་།
ཕུང་པོ་གསུམ་པ་ལ་སོགས་པའི་དགོངས་པ་བཞིན
ཕྱོགས་བཅུའི་འཇིག་རྟེན་གྱི་ཁམས་ན་སྟོང་གསུམ་གྱི
སྟོང་ཆེན་པོའི་འཇིག་རྟེན་གྲངས་མེད་པ་ཡོད་དེ
། དེ་དག་ཏུ་དུས་གསུམ་དུ་གཤེགས་ཤིང་བྱོན
པའི་སངས་རྒྱས་བཅོམ་ལྡན་འདས་རྣམས་ཀྱིས་དང་པོར
བྱང་ཆུབ་མཆོག་ཏུ་ཐུགས་བསྐྱེད་པ་ནས་།
མཐར་མངོན་པར་རྫོགས་པར་སངས་རྒྱས་པ་དང་༌།
ཕ་རོལ་ཏུ་ཕྱིན་པ་དྲུག་ལས་བརྩམས་པའི་དགེ་བའི་རྩ་བ་དང་༌།
བྱང་ཆུབ་སེམས་དཔའ་དང་༌།
རང་སངས་རྒྱས་དང་༌།
ཉན་ཐོས་སློབ་པ་དང་༌།
མི་སློབ་པ་དང་༌།
སངས་རྒྱས་རྣམས་ཀྱི་རྗེས་སུ་བསྟན་པ་ཐོབ་པའི
ལྷ་མི་ལ་སོགས་པས་ཟག་བཅས་དང་ཟག་མེད
ཀྱི་དགེ་བའི་རྩ་བ་གང་དག་བསྐྲུན་པ་རྣམས
ཀྱང་བློ་གྲོས་ཆེན་པོས་ཡོངས་སུ་བསྔོ་བྱ་༄༅།
། ཉིད་དེ་། ཕལ་པོ་ཆེ་ལས་ཀྱང་༌།
ཕྱོགས་བཅུའི་འཇིག་རྟེན་དག་ན་གང་ཡོད་པའི་༎
དགེ་བ་དེ་དག་ཡང་ཡང་སྒྲུབ་པས་ན་༎
འགྲོ་བ་ཀུན་ལ་ཕན་དང་བདེ་སེམས་ཀྱིས་༎
ཡེ་ཤེས་མཁས་པ་དེ་དག་ཡོངས་སུ་བསྔོ་༎
ཞེས་པས་བསྟན་ནོ་༎
གཉིས་པ་ནི་།
དགེ་བའི་རྩ་བ་དེ་དག་ཀྱང་སངས་རྒྱས་ཀྱི
ས་ཁོ་ནར་བསྔོ་བའི་ཡུལ་དུ་དམིགས་པ་ལས
། གཞན་མི་མཇེད་ཀྱི་བདག་པོ་ཚངས་པ་དང་༌།
བརྒྱ་བྱིན་དང་༌།
སྟོང་འཁོར་ལོས་སྒྱུར་བའི་རྒྱལ་པོ་དང་༌།
ཁམས་ཀྱི་རྒྱལ་ཕྲན་དང་༌།
འཁོར་དང་ལོངས་སྤྱོད་ཕུན་སུམ་ཚོགས་པའི་བདེ་འབྲས
ཀྱི་སླད་དུ་བསྔོ་བར་བྱ་བ་ནི་བཟང་པོ
མ་ཡིན་ཏེ་། དེ་དག་ནི་གནས་སྐབས་ཀྱི་བདེ་བ་ཅན་འཁོར་བའི་རྒྱུ་ལ་བརྟེན་པ་།
སྡུག་བསྔལ་གྱི་འབྲས་བུ་ལས་མ་བརྒལ་བ་ཡིན་ལ་།
དགེ་བ་ནི་གཏན་གྱི་འདུན་མ་ཁོ་ནའི་སླད་དུ་བསགས་པ་ཡིན་པས་སོ་༎
འདི་ལྟར་གཏན་གྱི་འདུན་མ་དེའང་རང་ཉིད་གཅིག
པུ་སྡུག་བསྔལ་དང་བྲལ་བ་ཙམ་དུ་སེམས་པ
ཉན་ཐོས་ཀྱི་སའམ་།
རང་སངས་རྒྱས་ཀྱི་སར་ཡོངས་སུ་བསྔོ་བ་ཡང་མ་ཡིན་ཏེ་།
དེ་དག་ནི་རང་དོན་གྱི་ཞི་བདེ་འབའ་ཞིག་ལྷུར་བྱེད་པས་།
གཞན་དོན་དུ་རྫོགས་པའི་བྱང་ཆུབ་ཐོབ་པའི་གནས་ལ་གེགས་སུ་བྱེད་པའི་ཕྱིར་རོ་༎
དེའི་ཕྱིར་བསྔོ་བ་མཚན་ཉིད་པ་ནི་།
རྒྱལ་བའི་ཡུམ་ལས་།
དགེ་བའི་རྩ་བ་ཐམས་ཅད་རྣམ་པ་ཐམས་ཅད
མཁྱེན་པ་ཉིད་མ་གཏོགས་པ་ཉན་ཐོས་ཀྱི་སའམ
། རང་སངས་རྒྱས་ཀྱི་སར་ཡོངས་སུ་བསྔོར་མི་འཇུག་པ་ཡིན་ནོ་༎
ཞེས་གསུངས་པས་སོ་༎
གསུམ་པ་ལ་གཉིས་།
ཇི་ལྟར་བསྔོ་བའི་མི་མཐུན་པའི་ཕྱོགས་སྤོང་བ་དང་༌།
མཐུན་པའི་ཕྱོགས་བསྒྲུབ་པའོ་༎
དང་པོ་ནི་།
གང་དུ་བསོད་ནམས་བྱས་པ་ལ་བསྔོ་བ་བྱས
པའི་དམ་བཅའ་བརྟན་པོར་གྱུར་ཀྱང་འཁོར་གསུམ་དུ
མཚན་མར་འཛིན་པའི་འདུ་ཤེས་ཅན་ལ་དམིགས་པ
མེད་པའི་ཤེས་རབ་ཀྱིས་མ་ཟིན་པའི་དུག་བཅས
ཀྱི་བསྔོ་བ་ཁ་ན་མ་ཐོ་བ་འབྱུང་སྟེ
། བརྒྱད་སྟོང་པ་ལས་།
དམིགས་པའི་འདུ་ཤེས་ཅན་ལ་ཡོངས་སུ་བསྔོ་བ་མེད་དོ་༎
དེ་ཅིའི་ཕྱིར་ཞེ་ན་།
དམིགས་པ་ནི་དུག་དང་བཅས་པའོ་༎
ཞེས་སོ་༎
དེའི་ཕྱིར་དངོས་པོ་དང་༌།
བསམ་པ་དང་༌།
ཡུལ་གསུམ་ལ་།
བདེན་བདེན་པོར་ཞེན་ཅིང་ཆགས་པ་ནི་འཁོར་གསུམ
རྣམ་པར་རྟོག་པ་ཤེས་བྱའི་སྒྲིབ་པ་ཡིན་ཏེ
། མགོན་པོ་བྱམས་པས་།
འཁོར་གསུམ་རྣམ་པར་རྟོག་པ་གང་༌༎
དེ་ནི་ཤེས་བྱའི་སྒྲིབ་པར་འདོད་༎
ཅེས་སོ་༎
གཉིས་པ་ནི་།
ཐབས་བྱང་ཆུབ་ཀྱི་སེམས་དང་༌།
ཤེས་རབ་བདག་མེད་པའི་ལྟ་བས་ཟིན་པའི་ངང
ནས་ཡོངས་སུ་བསྔོ་བ་ནི་བཟང་པོ་བཞི་དང
ལྡན་པའི་བསྔོ་བ་ཡིན་ཏེ་།
དེ་སྐད་དུ་།
དམིགས་པ་བཟང་དང་སྟོན་པ་དང་༌༎
ཐབས་བཟང་བ་དང་ངེས་འབྱུང་དང་༌༎
སྤྱོད་པ་བཟང་པོ་བདག་ཉིད་ཀྱིས་༎
ཡང་དག་སྨོན་ལམ་ཡིན་པར་བཤད་༎
ཅེས་པ་ལྟར་རོ་༎
དེ་ལ་ཐབས་ནི་བྱང་ཆུབ་ཀྱི་སེམས་དམ་པས་ཟིན་པ་སྟེ་།
ཇི་ལྟར་བསྒྲུབ་༄༅། ། པའི་དགེ་བ་ཐམས་ཅད
ཀྱང་ནམ་མཁའི་མཐའ་དང་མཉམ་པའི་སེམས་ཅན་ཐམས
ཅད་དང་ཐུན་མོང་དུ་བྱས་ནས་རྣམ་མཁྱེན་དམ
པའི་གོ་འཕང་དོན་དུ་གཉེར་བའི་འདུན་པ་དང
མ་བྲལ་བ་སྟེ་།
ཞི་བ་ལྷས་།
དངོས་སམ་ཡང་ན་རྒྱུད་ཀྱང་རུང་༌༎
སེམས་ཅན་དོན་ལས་གཞན་མི་སྤྱད་༎
སེམས་ཅན་ཁོ་ནའི་དོན་གྱི་ཕྱིར་༎
ཐམས་ཅད་བྱང་ཆུབ་ཕྱིར་བསྔོའོ་༎
ཞེས་སོ་༎
དེ་ལྟ་བུའི་བྱང་ཆུབ་སེམས་ཀྱིས་ཡོངས་སུ་ཟིན
པའི་བསོད་ནམས་ཀྱི་འབྲས་བུ་ནི་ནམ་ཡང་ཟད
མི་ཤེས་ལ་། རང་བཞིན་གྱིས་འཕེལ་བར་འགྱུར
བའི་ཕྱིར་དགེ་བ་གཞན་ཐམས་ཅད་ལས་མཆོག་ཏུ
གྱུར་པ་ཡིན་ཏེ་།
སྤྱོད་འཇུག་ལས་།
དགེ་བ་གཞན་ཀུན་ཆུ་ཤིང་བཞིན་དུ་ནི་༎
འབྲས་བུ་སྤྱད་པས་ཟད་པར་འགྱུར་བ་ཉིད་༎
བྱང་ཆུབ་སེམས་ཀྱི་ལྗོན་ཤིང་རྟག་པར་ཡང་༌༎
འབྲས་བུར་བྱིན་པས་མི་ཟད་འཕེལ་བར་འགྱུར་།
ཅེས་དང་༌།
སེམས་ཅན་གྱི་ཁམས་ཚད་མེད་པ་ལ་དམིགས་པས་བསོད་ནམས་ཀྱང་ཚད་མེད་པའི་ཚུལ་།
རིན་ཆེན་འཕྲེང་བ་ལས་།
སེམས་ཅན་ཁམས་ནི་ཚད་མེད་ལ་༎
ཕན་འདོད་དེ་ནི་དེ་འདྲའོ་༎
ཞེས་སོ་༎
དེ་ཀུན་ཀྱང་ཤེས་རབ་བདག་མེད་པའི་ལྟ་བས
ཟིན་པས་མཉམ་བཞག་གི་ངོ་ན་འཁོར་གསུམ་རྣམ
པར་མི་རྟོག་ལ་།
རྗེས་ཐོབ་ཏུ་སྒྱུ་མ་དང་རྨི་ལམ་ལྟ་བུའི་ཆོས་ཉིད་ཤེས་པའི་བསྔོ་བ་ནི་།
བྱང་ཆུབ་ཀྱི་ལམ་མ་ནོར་བ་ཉིད་དུ་འགྱུར་བ་ཡིན་ཏེ་།
སྡུད་པ་ལས་།
གལ་ཏེ་འདི་ལྟར་ཆོས་འདི་འགགས་ཤིང་ཟད་པ་དང་༌།
གང་དུ་ཡོངས་སུ་བསྔོ་བ་དེ་ཡང་ཟད་པ་དང་༌།
ཆོས་ཀྱི་ཆོས་ལ་ནམ་ཡང་མི་བསྔོ་ཤེས་གྱུར་ན་།
དེ་ལྟར་རབ་ཏུ་ཤེས་པས་ཡོངས་སུ་བསྔོས་པ་ཡིན་།
ཞེས་གསུངས་ཤིང་༌༎
ཚུལ་དེ་ལྟ་བུས་བསྔོ་བའང་༌།
སྤྱོད་འཇུག་ལས་།
སངས་རྒྱས་བྱང་ཆུབ་སེམས་དཔའ་དག་། ཀུན་ཏུ་ཐོགས་མེད་གཟིགས་པ་ལྡན་༎
དེ་དག་ཀུན་གྱི་སྤྱན་སྔ་ན་༎
བདག་ནི་རྟག་པར་གནས་སོ་ཞེས་༎
ཞེས་པས་རྒྱུ་འབྲས་མི་འཆོལ་ཞིང་བསླུ་བ་མེད
པའི་བདེན་དཔང་ཕྱོགས་ག་ཤེད་ནས་སྤྱན་འདྲེན་པ
དང་བཅས་པའི་ངལ་བ་ལ་མ་ལྟོས་པ་ཉིད
ཀྱི་ཕྱིར་། ཕྱོགས་བཅུ་དང་མུར་གཏུགས་པ་མེད
པའི་ཞིང་ཁམས་རབ་འབྱམས་རྒྱ་མཚོ་ན་འཚོ་ཞིང
བཞེས་པའི་བཅོམ་ལྡན་འདས་སྲས་དང་སློབ་མར་བཅས
པ་རྣམས་དུས་གསུམ་སྒྲིབ་གཡོགས་དང་བྲལ་བར་བཞུགས
ཀྱི་ཕྱིར་། པའི་སྤྱན་སྔར་། ཇི་ལྟར་བསྔོས
པའི་འབྲས་བུ་དེ་དེ་བཞིན་དུ་འགྲུབ་པའི་མཐུན
འགྱུར་ཞུ་བ་ཡིན་ནོ་༎
དེའང་འདི་ལྟར་ལས་བཞི་འཁོར་ལོའི་རྒྱུད་ཕྱི་མ་ལས་།
དུས་ངན་ཐ་མ་བྱུང་བའི་ཚེ་༎
ལྷ་མོའི་ནང་ན་འོད་ཟེར་ཅན་༎
འཕགས་པའི་ནང་ན་འཇམ་དཔལ་ཉིད་༎
འདི་གཉིས་མ་རྟོགས་དངོས་གྲུབ་གཞན་༎
རིག་འཛིན་ཀུན་ལ་མ་ཡིན་ནོ་༎
ཞེས་པ་ལྟར་།
ཐུགས་རྗེ་དང་འཕྲིན་ལས་ཆེན་པོའི་བ་གམ་བླ་ན་མཐོ་ཞིང་༌།
ཐེག་པ་ཆེན་པོའི་ཆོས་ཚུལ་རྒྱ་མཚོའི་མཚན་ཉིད
གང་ཡིན་པ་མ་འདྲེས་གསལ་བའི་བློ་གྲོས་༄༅།
། ལ་གདོན་མི་ཟ་བའི་མཁྱེན་རབ་ཀྱི་ཚེར
མ་རྣོན་པོ་དང་འགྲོགས་པ་བྱང་ཆུབ་སེམས་དཔའ
སེམས་དཔའ་ཆེན་པོ་འཇམ་དཔལ་གཞོན་ནུར་གྱུར་པ
དང་༌། གཞོན་ནུ་ནོར་བཟང་གི་ཁྱུ་མཆོག་ལྟ
བུའི་བཤེས་གཉེན་དམ་པ་མང་དུ་བསྟེན་པ་ཐམས
ཅད་ཀྱི་ནང་ན་ཚངས་པའི་གནས་པ་བཞིའི་མི
མཐུན་ཕྱོགས་ལས་རྣམ་པར་གྲོལ་བའི་བྱང་ཆུབ་སྤྱོད
པའི་དབང་པོ་འཕགས་པ་ཀུན་ཏུ་བཟང་པོའི་རྗེས
དང་༌། སུ་སློབ་ཅིང་༌། རྗེས་སུ་བསྒྲུབ་པའི་འདུན་པ་དང་བཅས་ཏེ་།
ད་ལྟར་གྱི་ལེགས་པར་བྱས་པའི་ཕུང་པོ་དང
འགྲོགས་ནས་འདས་པ་དང་མ་འོངས་པའི་ཆ་ལ
བྱེད་པར་འགྱུར་བ་ཡང་སེམས་ཅན་ཐམས་ཅད་ཀྱི
དོན་དུ་བླ་ན་མེད་པའི་བྱང་ཆུབ་ཁོ་ན
ལ་གཅིག་ཏུ་འདུན་པས་ཡོངས་སུ་བསྔོ་བར་བྱ
སྟེ་། འདི་ལ་འདོད་པ་ཁ་ཅིག་གིས་།
རྒྱུ་དགེ་བ་སྔོན་སོང་ནི་བསྔོ་བ་།
དེ་ལས་ལྡོག་པ་ནི་སྨོན་ལམ་ཞེས་རྣམ་དབྱེ
བྱེད་ཀྱང་ཕུང་པོ་གསུམ་པ་ལ་སོགས་ཏེ་ཡོངས
སུ་གྲགས་པ་དང་ཚད་མས་འགལ་བས་།
ད་ལྟ་ནས་རྒྱུ་དགེ་རྩ་སྔོན་དུ་སོང་བའམ་མིན་ཡང་རུང་སྟེ་།
འཁོར་གསུམ་མི་དམིགས་པའི་ཤེས་རབ་ཀྱིས་ཟིན་པ་བསྔོ་བ་།
དེར་མ་ལྟོས་པ་ལ་སྨོན་ལམ་ཞེས་ཐ་སྙད
དུ་བཏགས་ནས་བསྔོ་བར་བྱ་བའི་དུས་ལ་གཏན
ཚིགས་མེད་པར་བྱས་ན་ལེགས་པར་འགྱུར་གྱིས་།
དེ་ལྟར་དུ་བསྔོ་བའི་ཚིག་གི་བརྗོད་པ་ལའང་མདོ་སྡེ་དྲན་པ་ཉེར་གཞག་ལས་།
དམ་པའི་ཆོས་ཤིན་ཏུ་གསལ་བར་བྱེད་པའི་སྙན་དངགས་བྱའོ་༎
དེ་ལས་མྱ་ངན་ལས་འདས་པའི་མཐར་ཐུག་པར་འགྱུར་རོ་༎
ངལ་བ་འབྲས་བུ་དང་བཅས་པར་འགྱུར་རོ་༎
གཞན་དག་གིས་དེ་རབ་ཏུ་བསྔགས་པར་གྱུར་རོ་༎
ལུས་ཞིག་ནས་ཤི་བའི་འོག་ཏུའང་ལྷ་རྣམས་སུ་སྐྱེ་བར་འགྱུར་རོ་༎
ཞེས་གསུངས་པ་ལྟར་།
སམསྐྲྀ་ཏའི་སྐད་དུ་ཀ་བི་སྟེ་།
གངས་རིའི་ཁྲོད་ན་སྙན་དངགས་སུ་གྲགས་པ་སྔོན
གྱི་སློབ་དཔོན་ར་མ་ཤརྨ་ལ་སོགས་པའི་གཞུང
གི་དོན་འཕགས་པའི་ཡུལ་གྱི་གནས་ལྔ་རིག་པར
སྨྲ་བའི་པནྡི་ཏ་དནྡིའམ་།
དབྱུག་པ་ཅན་ཞེས་བྱ་སྟེ་མིང་གི་མངོན་པར
བརྗོད་པས་གྲུབ་མཐའ་ཅིག་ཤོས་ལ་ཞུགས་པ་ཡིན
ཡང་རུང་སྟེ་། རྒྱུད་ནས་རྣམ་པ་ཐམས་ཅད
མཁྱེན་པའི་ཁམས་ལ་ཉེ་བར་རྒྱུ་བའི་སྙིང་པོ
ཅན་གྱི་རིག་པའི་ཡན་ལག་ཁྱད་པར་ཅན་ལ
མ་རྨོངས་པ་དེ་འདི་སྐད་དུ་།
བསྟན་བཅོས་སྔ་མ་རྣམས་བསྡུས་ཤིང་༌༎
སྦྱོར་བ་རྣམས་ཀྱང་ཉེར་མཚོན་ཏེ་༎
ཇི་ལྟར་ནུས་བཞིན་བདག་གིས་ནི་༎
སྙན་དངགས་རྣམས་ཀྱི་མཚན་ཉིད་བྱ་༎
ཅེས་ཀ་བྱ་དརྴ་ཞེས་པའི་གཞུང་རྒྱས་བསྡུས་འཚམས་པར་བསྡུས་ཤིང་༌།
དཔེར་བརྗོད་ཀྱི་མཚོན་པར་བྱས་པ་ཉིད་གངས་རིའི
ཁྲོད་འདིར་བསླབ་ཏུ་རུང་བའི་སྲོལ་ཤིན་ཏུ་དར
བར་གྱུར་པའི་རྗེས་སུ་འདུན་པ་ཕྱོགས་པ་ཡིན
ཏེ་། རྒྱུ་གང་གིས་ན་།
དེ་ཉིད་ཀྱིས་།
མཁས་པས་ཡང་དག་རབ་སྦྱར་བའི་༎
ངག་ནི་ངག་གི་འདོད་འཇོར་བཤད་༎
ཅེས་དང་༌།
དེ་སྐད་དུ་།
རྒྱལ་པོ་ལང་ཚོས་དྲེགས་གྱུར་༄༅།  ། ཀྱང་༌༎
རྒྱན་མེད་པ་ན་སྐྱེ་བོས་གླེང་༌༎
དེ་ཕྱིར་སྙན་དངགས་མི་ལྡན་པའི་༎
བསྟན་བཅོས་ཕལ་ལ་བརྩི་བ་མེད་༎
ཅེས་པས་སོ་༎
དེའི་ཕྱིར་ཡུལ་ལྷོ་ཕྱོགས་པའི་པནྟི་ཏ་ནག་མོའི
ཁོ་ལ་ལྷག་པའི་ལྷས་དངོས་གྲུབ་བྱིན་པ་བཞིན
། འདིར་རང་བཞིན་རྫོགས་པ་ཆེན་པོ་ཤེས་རབ
རང་བྱུང་གི་སྒྲོན་མའི་གདངས་འགགས་པ་མེད་པའི
རྩལ་སྣང་ནི་རྣམ་པ་ཐམས་ཅད་མཁྱེན་པའི་རྟེན
ཅིང་འབྲེལ་བར་འབྱུང་བའི་ཆོས་དང་ཕྱོགས་ཀུན་ནས
ཉེ་བར་གྱུར་པ་ཡིན་པས་བརྗོད་པའི་ཚིག་ཀྱང
སྐལ་བ་ངན་པའི་གྲོང་ཁྱེར་དུ་མི་འཇུག་པ
། ནི་། འདི་ལྟ་སྟེ་།
ཨོམ་སྭ་སྟི་པྲཛྙ་བྷྱ་།
དཔལ་གྱི་ཡོན་ཏན་དམ་པའི་འབྱུང་གནས་ལྷུན་གྲུབ་ཞི་བ་གངས་ཆེན་མཚོ་༎
མཐའ་དང་བྲལ་བའི་མུ་ཁྱུད་གསར་པ་ཀུན་གསལ་ལམ་གྱི་རྗེས་སོང་བ་༎
ཡང་སྲིད་མེད་པའི་ཆོས་རྣམས་མ་ལུས་གཞོལ་འགྲོའི་གདོང་གི་རི་མོ་བཞིན་༎
བརྟན་པ་བྲལ་བའི་ངང་ཚུལ་འདི་ནི་སངས་རྒྱས
རྣམས་ཀྱི་ཁྱད་པར་ཆོས་། ༡་། དེ་ཉིད
ཐོབ་བྱེད་མཐོང་དང་སྒོམ་ལམ་རྣོ་དབལ་མཚོན་གྱི
གདེངས་ཀ་ཅན་༎ གཉིས་སུ་བགྱི་དང་ཀུན་ཏུ
རྟོག་པའི་དྲྭ་བ་གཅོ་ད་བྱེད་བདེན་པའི་གསུང
གདེངས་ཀ་ཅན་༎ ༌༎ ཞི་གྱུར་ཆགས་བྲལ་དམ
པའི་ཆོས་ནི་སོ་སོ་ཡང་དག་རིག་བཞིའི་དངོས
གདེངས་ཀ་ཅན་༎ ༌༎ ༎ ཀུན་རྫོབ་མཚན་མའི
ཆོ་ག་མ་ལུས་འགོག་བྱེད་ཁྱོད་ལས་གཞན་ཡོད
མིན་། ༢་། རྟག་ཆད་སྨྲ་ལ་ཁྲོ་བ
སྤངས་པའི་སྡང་ཞེན་མི་བཟད་གཙུག་ཕུད་ལྡན་༎
རིག་དང་གྲོལ་བའི་བློ་གྲོས་གཏེར་གྱི་རལ་པའི་ལེན་བུ་གཡོ་བའང་༌༎
མཚམས་སྤྲིན་གསར་པས་བླ་རྣམས་བསྒྲིབས་ཏེ་དུལ་བའི་ངང་ཚུལ་ལྷུར་བྱེད་པ་༎
བསྟན་པ་རྒྱ་མཚོའི་རྩ་ལག་གཅིག་གྱུར་རིན་ཆེན
གསུམ་ལ་སྐྱབས་སུ་མཆི་། ༣་། འགྲོ་ཁམས
བྱང་གྲོལ་ས་བོན་བསྐྱེད་བསྲིང་སྙན་ཚིག་དཔྱིད་ཀྱི
རྒྱང་གླུའི་སྒྲས་༎ དགེ་ཚོགས་བྱང་ཆུབ་མྱུ་གུར་སྨིན་བྱེད་ཤིན་ཏུ་རྣམ་བཀྲའི་འོག་པག་ཅན་༎
ལེགསབྱསསྤུ་སྡུག་ཚོན་གྱིས་བསྡེབས་པའི་སྒྲོ་གཤོག་ཟླུམ་པོར་གཡོ་བའི་གར་༎
མུ་མཐའ་མེད་པའི་སྤྲུལ་བསྒྱུར་འདི་ནི་སྲིད་དང
ཞི་བའི་གྲོང་ན་མཛེས་། ༤་། རིགས་ཅན
གསུམ་གྱི་གདུལ་བྱའི་རྣམ་རྟོག་གངྒའི་ཀླུང་གི་བྱེ
མ་སྙེད་༎ ཐེག་པ་གསུམ་གྱི་ཆོས་ཀྱི་འཁོར་ལོའི་ཟ་མ་ཏོག་ཏུ་རྒྱས་བཏབ་ནས་༎
སྐྱེས་བུ་གསུམ་གྱི་ལམ་ལས་དབུགས་འབྱིན་ཐོབ་པའི་ས་མཁན་སུ་ཞིག་ན་༎
སྐུ་གསུམ་སྟོན་པ་མཆོག་གི་ངོ་བོ་རྡོ་རྗེ
གདན་པ་ས་འཚོའི་བདག ༥་། ཕྱོགས་བཅུ་རབ
འབྱམས་མཐའ་མེད་རོལ་པ་ལྷ་ཡི་རྫིང་རིང་རབ
སོང་བ་༎ དེ་དེའི་རྡུལ་གཅིག་ཇི་སྙེད་ཞིང་ཁམས་བརྒྱ་ཚར་བཀོད་པའི་ཁྱོན་༎
བྱོན་དང་འབྱོན་གྱུར་འཚོ་ཞིང་བཞེས་པའི་མངོན་ཤེས་དྲུག་ལྡན་སངས་རྒྱས་དང་༌༎
དབང་བཅུ་ལྡན་པའི་སེམས་དཔའ་རྣམས་ཀྱི་འདི་ནི
བརྗོད་པ་དོན་ལྡན་མཛོད་།༦་། གང་ཞིག་སྟོན
གྱི་ཟླ་བའི་སྤུན་ཟླ་བསོད་ནམས་དམ་པའི་མི
ཁྱུད་ནང་༌༎ གནས་སྐབས་མཐར་ཐུག་བསྔོ་བྱའི་༄༅།
། སྨོན་པ་རི་དྭགས་གཞོན་ནུའི་ལང་ཚོ་ཅན
ཁྱུད་ནང་༌༎ ༎ སྲས་བཅས་རྒྱལ་བའི་བདེན་དབང་སྤྲིན་ལམ་སྙན་དངགས་དམ་པའི་ཤིང་རྟར་བརྟེན་༎
དེ་ལ་དབྱངས་གཅིག་ཁོ་ནའི་ངེས་པས་མཐུན་འགྱུར
རོལ་མོ་དར་དིར་སྒྲོག ༧་། འཁོར་བ་རྒྱ
འཚོར་སྐྱེ་བའི་འཁྲི་ཤིང་བཙུགས་པའི་རྣམ་གྲངས་དེ
སྙེད་ཀུན་༎ གཞན་དབང་ཉིད་དུ་ཡོང་ཡེམ་མ་བཟུང་གྱ་གྱུའི་མཚོན་གྱིས་མ་གཞར་བའི་༎
གཅིག་ཏུ་རྣམ་པར་དཀར་བའི་ལས་ལམ་བྱུང་དང་འབྱུང་འགྱུར་ཐམས་ཅད་ཀྱང་༌༎
ལེགས་པར་བྱས་པའི་རྣམ་དཀར་འདི་དང་གཉིས་སུ
མ་ཡིན་འཛའ་བར་བྱེད་། ༨་། འདི་ན
བསོད་ནམས་བདུན་གྱི་བདུན་པའི་སྔོན་ན་དལ་འགྲོ
ཁྱུང་སྔོན་སྐྱེས་༎ དགེ་བའི་ཆོས་རྣམས་མ་ལུས་བསྡུད་བྱེད་ཡན་ལག་བདུན་གྱི་ཤིང་རྟ་ལ་༎
ཉེས་བྱས་མ་ལུས་སྐམས་པར་བྱས་པའི་ཁུར་གྱི་དུབ་གང་ངལ་གསོ་བར་༎
དབུགས་འབྱིན་ཐོབ་ཅེས་གཏམ་དུ་གླེང་བ་འདི་ཡང
བརྗོད་པ་དོན་དང་ལྡན་། ༩་། ཕྱག་འོས
རྣམས་ཀྱི་སྤྱན་སྔར་མཆིས་པའི་ལང་ཚོའི་འཁྲི་ཤིང
གཞོན་ནུ་མ་༎ ལྷ་ཆེན་འཕྲུལ་དགར་མངོན་དུ་རྫུ་བའི་ཉམས་དང་འགྱུར་བ་ཟད་མི་ཤེས་༎
ཀུན་ཏུ་བཟང་པོའི་ཏིང་འཛིན་སྒྱུ་མ་རི་མོ་མཁན་གྱི་བློ་གྲོས་ལ་༎
མི་མཇེད་འདི་ཡང་སྣོད་དུ་ཆུང་ཞེས་གྱ་ནོམ
མཆོད་སྤྲིན་སྤྲོ་བ་བྲེལ་། ༡༠་། ཞོ་འཐུང
རུས་པའི་མཚོན་གྱི་འབིགས་པར་མ་ནུས་ཤིང་༌༎
གངྒའི་ཀླུང་རྒྱུན་ཡོངས་ཀྱི་ཉེ་རེག་ངལ་བྱེད་པའི་༎
བཅས་དང་རང་བཞིན་ཁ་ན་མ་ཐོའི་སྒྲིབ་བྱེད་འདིས་༎
ཐར་པ་ཉམས་བྱས་དེང་འདིར་སྟོབས་བཞིའི་ཆོ་གས
སྨད་། ༡༡་། ལྷག་པའི་བསམ་པ་ག་བུར
ཐིགས་པ་འཛག་པ་དེས་༎
སྲིད་ཞིའི་དགེ་ཚོགས་ཀུན་ལ་ཞེན་པའི་མཐུ་ཡོད་ན་༎
འདུན་པ་གཅིག་གི་གཞན་གྱི་ལེགས་བྱས་དབྲོག་ནུས་པ་༎
རྗེས་སུ་ཡི་རངས་སྒོམ་པའི་ཕ་མཐའ་སུ་ཡིས
བགྲང་༌། ༡༢་། སྤངས་རྟོགས་ཡོན་ཏན་ལྟར་མི
མངོན་པ་དེ་སྲིད་དབེན་པར་རབ་བསྔགས་མོད་༎
རྒྱལ་རྣམས་ཐེག་དམན་མཆོག་ཏུ་འཛིན་མིན་ཞི་བར
གཞོལ་ལྟ་ག་ལ་ཞིག་། བདུན་ཕྲག་བདུན་དུ
སྤྲོ་བ་ཞན་པ་བསྐུལ་བའི་བསོད་ནམས་འཕེལ་ཕྱིར
ན་༎ འདིར་ཡང་ཚངས་དང་དབང་པོའི་རྗེས་སུ
ཆོས་འཁོར་བསྐུལ་ལ་སྐྱོ་བ་མེད་། ༡༣་།
གང་ཞིག་སེམས་ཅན་ཡལ་བར་འདོར་བའི་བརྟུལ་ཞུགས
ཡོང་ཡེར་མ་བཟུང་བཞིན་༎
མྱ་ངན་འདའ་བ་ཆོས་སྐུའི་མཚན་ཉིད་སྟོན་ལ་རབ་ཏུ་དགོངས་པའི་ཕྱིར་༎
དེ་ལས་གཞན་དུ་རྣམ་པར་འཁྱམས་པའི་འགྲོ་བ་དག་ལ་སླར་གཟིགས་ནས་༎
བཞུགས་སུ་གསོལ་བ་འདེབས་པར་བྱེད་དང་བདག་ཉིད
གྲོས་སུ་མཐུན་པ་ཡིན་། ༢༤་། འདི་ན
ཞིང་བསམ་སྦྱོར་བ་དག་པའི་དབྱིག་འཛིན་ཁྱོན་༎
ལྷ་ཡི་འཁྲི་ཤིང་མནྡ་ར་བའི་ཡོངས་བསྔོ་ནི་༎
ཡོན་ཏན་མི་ཟད་དཔལ་གྱི་དུམ་བུའི་ལང་ཚོ་ཅན་༎
རྣམ་པ་ཀུན་ནས་ཐམས་ཅད་གཟིགས་པའི་འབྲས་བུར
སྨིན་། ༡༥་། རིང་མོ་ཉིད་ནས་སྔ་འགྱུར
བསྟན་པ་དགའ་བས་༄༅། ། བརྒྱན་༎
འདོད་ཆགས་ཟམ་པས་འགེགས་པར་རྩོམ་པའི་བདེ་བླག་ཅན་༎
གང་གིས་ཡིད་ལ་ཟུག་རྔུའི་ཚོར་བ་སྟེར་བྱེད་པའི་༎
ལས་དང་དེ་ཡི་རྟོགས་པ་བརྗོད་འདི་དོན་ལྡན
ཡིན་། ༡༦་། གང་ཞིག་ལེགས་བྱས་ཡི་གེའི
འཛུམ་གྱིས་བསུས་པ་དེ་ཡི་བཞིན་རས་ལ་༎
གཅིག་ཏུ་དགའ་བའི་ཆོམ་རྐུན་ཆེན་པོས་གདོན་མི་ཟ་བར་བཏབ་པའི་ཡིད་༎
གཏོང་ལ་གོམས་དང་ལས་ཀྱི་འབྲེལ་བ་དོན་ལྡན་ཉིད་དུ་གང་གིས་ན་༎
སྙན་དངགས་དམ་པའི་སྲས་བུ་འདི་ཡི་ལན་བརྒྱར
འཚེམས་པའི་གྲོགས་སུ་བྱེད་། ༡༧་། གཡོ་སྒྱུའི
གཏམ་དང་ཀྱལ་པའི་ཚིག་ནི་ཇི་ཙམ་འབད་ཀྱང
གཞན་དབང་ཅན་༎ དེ་ཉིད་སྤངས་ལས་དྲང་སོང་ངག་གི་མཚོན་ཆ་རྣོན་པོ་བརྡར་བ་དང་༌༎
རིགས་སྔགས་གྲུབ་པའི་གཙུག་ཏོར་ཅན་གྱི་བདེན་པའི་ཉི་མ་འོད་པོ་ཆེས་༎
དེ་རིང་བདག་གིས་ཇི་ལྟར་སྨོན་པའི་སྙིང་པོ
ཁུར་དུ་ལྕི་བར་མཛོད་། ༡༨་། ཕྱོགས་བཅུའི
བདེ་གཤེགས་སྲས་དང་སློབ་མར་བཅས་པ་ཡིས་༎
ཐེག་པ་གང་ལས་བྱང་ཆུབ་སྙེ་མར་རབ་སོང་དང་༌༎
སོ་སོ་སྐྱེ་བོའི་ཀུན་གཞིའི་ཁམས་ལ་བཅས་རང
གི་། རྣམ་པར་དཀར་བའི་ས་བོན་དེ་ལས
ལོངས་སྤྱོད་འབྱུང་མི་འགྱུར་༎
ཅེས་དང་༌།
སྤྱོད་འཇུག་ལས་ཀྱང་༌།
བསྐལ་པ་སྟོང་དུ་བསགས་པ་ཡི་༎
སྦྱིན་དང་བདེ་གཤེགས་མཆོད་ལ་སོགས་༎
ལེགས་སྤྱད་གང་ཡིན་དེ་ཀུན་ཀྱང་༌།
ཁོང་ཁྲོ་གཅིག་གིས་འཇོམས་པར་བྱེད་།
ཅེས་སོ་༎
དེའི་ཕྱིར་བསྔོ་ཚུལ་ཡང་རྣམ་པ་ཐམས་ཅད་མཁྱེན
པ་ཁོ་ནའི་ཕྱོགས་ཉིད་དུ་མི་བསམ་ན་གྱི
ནར་འཕྱན་པའི་ཚུལ་།
ལི་ཙ་བིས་ཞུས་པའི་མདོ་ལས་།
མང་པོ་ཡང་ཉུང་ངུར་རེག་པར་བྱ་སྟེ་༎
ཀུན་མཁྱེན་དུ་མ་བསྔོས་པའི་ཕྱིར་རོ་༎
ཞེས་སོ་༎
འདི་ལྟར་དམ་པ་གསུམ་གྱི་ཟིན་པ་ནི་ཐར་པ་ཆ་མཐུན་གྱི་དགེ་བ་ཡིན་ལ་།
མ་ཟིན་ན་བསོད་ནམས་ཆ་མཐུན་ཞེས་བྱ་སྟེ་འབྲས་བུ་དམན་པར་འགྱུར་བ་ཡིན་ནོ་༎
གཉིས་པ་རང་བཞིན་བྱེ་བྲག་ཏུ་བཤད་པ་ལ་གསུམ་།
གང་ཞིག་བསྔོ་བྱ་བསོད་ནམས་ཀྱི་ཁྱད་པར་།
གང་དུ་བསྔོ་བ་ཡུལ་གྱི་ཁྱད་པར་།
ཇི་ལྟར་བསྔོ་བ་ལམ་གྱི་ཁྱད་པར་རོ་༎
དང་པོ་ནི་།
དུག་གསུམ་མེད་པའི་སེམས་ཀྱིས་ཀུན་ནས་བླངས་པའི
སྒོ་གསུམ་གྱི་དགེ་བའི་རྩ་བ་གང་ཡིན་པ
སྟེ་། ཇི་སྙེད་ཡོད་པ་ཀུན་། ༡༩་།
དེང་འདིར་རྗེས་སུ་ཡི་རངས་འཛུམ་རླབས་མུ་ཏིག
གསར་པའི་དོ་ཤལ་ནི་༎
ཆེད་དུ་བྱ་བ་ཡོངས་བསྔོའི་ཆོ་གར་རབ་ཏུ་མཁས་འདིའི་མགུལ་པ་རུ་༎
མངོན་པར་མཛེས་བྱས་དེ་ཡི་བློ་གྲོས་ཀུན་ཏུ་བཟང་པོའི་འདུན་ཁང་ནང་༌༎
ཡོན་ཏན་ཐམས་ཅད་རྣམ་པར་བྱང་བའི་ཆོས་ལས
གཞན་དུ་འཕེལ་མི་སྲིད་། ༢༠་། འདུས་བྱས
དགེ་ལ་མཆོག་ཏུ་རློམ་པའི་བདེན་ཞེན་དབང་པོའི
མཚོན་ཆ་ནི་༎ བསིལ་གྱུར་ཞི་བ་བྱང་ཆུབ་དམ་པས་རེག་བྱར་ནམ་ཡང་བཟུང་བ་མེད་༎
ཆོས་ཉིད་ཆེན་པོ་སྤྲོས་པ་ཉེར་ཞི་རབ་ཏུ་མི་གནས་མྱ་ངན་ལས་༎
འདའ་བའི་གོ་འཕང་གདོད་མའི་འབྲས་བུར་སྟེར་ལ
ནེམ་༄༅། ། ནུར་ཡོངས་སུ་སྤངས་། ༢༡་།
འགྲོ་བ་ལམ་རབ་ཉམས་པའི་ཡིད་ནི་ཞི་བྱེད
པ་༎ ཐུབ་པའི་ལུང་རྟོགས་བསྟན་པ་རིན་ཆེན་ས་མོས་ཕྲེང་༌༎
སྐྱེས་བུ་གསུམ་མམ་རིམ་པ་དགུ་ཡི་གཞལ་མེད་ཁང་༌༎
སྐྱེས་དགུའི་བསོད་ནམས་ཉེར་འཚོའི་བླ་ན་བརྟན་གྱུར
ཅིག་། ཟབ་དང་རྒྱ་ཆེར་གཏིང་མཐས་མ་གཏུགས
བདེ་གཤེགས་བཀའ་༎ མ་རྟོགས་གཡང་དང་ལོག་རྟོགས་སེམས་ཀྱི་རྣོ་དབལ་མཚོན་༎
འཕྱང་མོ་ཉུག་གི་འཁྱོགས་ལ་འདེགས་པའི་དམ་བཅའི་རིས་༎
འཆོས་སྐྱོབ་དམ་པའི་ཡོན་ཏན་ཆེན་པོས་བསུབ་དེ
རྨད་། ༢༣་། འདི་ན་གངས་ལྡན་རི་བོའི
དོ་ཤལ་གསར་པའི་འཛུམ་༎
རྒྱལ་བའི་རིང་ལུགས་ས་ཡི་གདུ་བུར་བཞད་བྱེད་པའི་༎
འཕྲིན་ལས་མི་ཟད་ཟླ་བཞིན་མ་ཡི་དཔེ་བྱད་གཟུགས་༎
ཆར་ལྡན་དུས་ཀྱི་མཛེས་པ་རྔོམ་ལ་གཅིག་ཏུ
སྨོན་། ༢༤་། རྩ་བ་སྦོམ་ན་ཀུན་ཏུ
དོན་ཡོད་སོ་སོར་ཐར་པའི་བསླབ་གཞི་སྟེ་༎
བྲི་བ་མེད་པའི་དགེ་ཚོགས་ཡན་ལག་རྒྱལ་སྲས་སྤྱོད་པའི་འདམ་མ་བརྒྱ་༎
རོ་བཅུད་འབྲས་བུའི་ཡོན་ཏན་མ་སྨད་གསང་ཆེན་ཉིད་དུ་གཡུར་ཟ་བའི་༎
ཐར་པ་རྒྱ་མཚོའི་ས་མཁན་ལྗོན་པ་ཀུན་ཀྱང
རྩ་བ་བརྟན་ལ་དགའ་། ༢༥་། རིག་པའི
ཡོན་ཏན་འཆི་བ་མེད་པའི་སྐྱེད་མོས་ཚལ་༎
རྒྱ་ཆེར་གཞུང་གི་དགོས་པ་བསྡུ་བའི་སྒྲ་དོན་གནས་༎
མཚམས་སུ་སྦྱོར་དང་བརྒལ་ཞིང་བརྟག་པའི་འདྲེན་བྱེད་སྟོང་༌༎
རབ་བགྲད་རྨོངས་ཆེན་མུན་པ་བསལ་བས་དེང་མཛེས
ཤོག ༢༦་། རྒྱལ་བས་བདེན་གསུངས་ཕར་ཕྱིན་ལམ
གྱི་གཞལ་བྱའི་ཁྱོན་༎
འཇལ་བྱེད་ཚད་མའི་གོམ་པ་གསུམ་གྱི་རབ་གནོན་ལ་༎
ཆོས་ཀྱི་གྲགས་པའི་བློ་གྲོས་མཆོག་གི་ཐ་གུའི་ལྟོ་༎
ལོག་པར་སྨྲ་བའི་སྟོབས་ལྡན་གཉའ་ན་བརྗིད་གྱུར
ཅིག ༢༧་། ཉམས་དང་འགྱུར་བ་སྟོང་དུ་རྫོགས
པའི་ནགས་ཁྲོད་ནས་༎
སྒྲ་དོན་རྒྱན་གྱི་ལེགས་བྲིས་སྒྲོ་ལྡན་གཙུག་ལག་གཞུང་༌༎
བཅད་ལྷུག་སྤེལ་མའི་ལེགས་བཤད་དབྱངས་སུ་འཚེར་བ་ནི་༎
མང་ཐོས་སེམས་ལྡན་རླུང་གི་ཤིང་རྟར་མཛེས་གྱུར
ཅིག ༢༨་། གུར་གུམ་རྒྱས་པའི་ནགས་ཚལ་བུང
བས་གང་བ་ཡང་༌༎
འདི་ཡི་དཔེ་ཟླར་འོས་པ་མ་ཡིན་ཚུལ་ཁྲིམས་ཀྱི་༎
བསུང་ཞིམ་ཕྱོགས་ཀྱི་ཕ་མཐར་སོང་བའི་དགེ་འདུན་སྡེས་༎
བསླབ་པ་གསུམ་གྱི་བྲང་ཁང་དོག་པོར་བྱེད་ལ
སྨོན་། ༢༩་། ཤིན་ཏུ་མྱུར་བ་རྡོ་རྗེའི
ལམ་གྱི་ཐེམ་སྐས་ལ་༎
བསྐྱེད་དང་རྫོགས་པའི་གོམ་སྟབས་གཅིག་གིས་བགྲོད་པའི་མཐུ་༎
ཚད་མས་མ་ཡིན་ངོ་བོ་ཉིད་གསུམ་གྲུབ་པའི་མཐའ་༎
སྐུ་གསུམ་འབྲས་བུའི་སྙེ་མ་སྦོམ་པོར་གཡུར་ཟ
ཤོག ༣༠་། གྲོང་ཁྱེར་མ་ཡི་བདེ་བས་མཚོན
མིན་འཕུར་འགྲོའི་ཐེག་པ་མཆོག་གི་ཟིལ་༎
བཟོད་པར་མ་ནུས་བརྟན་གཡོའི་ཁམས་ཀྱང་རང་མཚན་འཛིན་པའི་མཐུ་སྨད་ནས་༎
སྣང་སྲིད་མ་ལུས་བདེ་ཆེན་ཞིང་དུ་འཇའ་དང་འོད་སྐུར་དེངས་པའི་གཏམ་༎
སྔོན་རབས་རྣམས་ལ་ཡོངས་སུ་གྲགས་པ་ད་དུང
མཐོང་བའི་ཆོས་ལ་གནས་། ༄༅། །༣༡་། ཐེག
པ་གསུམ་གྱི་བརྗོད་བྱའི་དངོས་པོ་བདེ་གཤེགས་སྙིང
པོའི་བ་དན་ཅན་༎
ལུང་དང་རྟོགས་པའི་ཀོ་ཏུ་བྷ་ཡི་ཏོག་གི་བློ་གྲོས་རྣམ་པར་མཛེས་༎
དེ་ཉིད་གང་དུ་རྩ་བ་བརྟན་ལས་འཇིག་རྟེན་ཀུན་ཏུ་བདེ་ལེགས་ཀྱི་༎
འཛུམ་ཞལ་མནྡ་ར་བའི་འདབ་བརྒྱ་གྲོལ་འདི་རྒྱུ
འབྲས་བསླུ་མེད་ཡིན་། ༣༢་། དེ་འདྲའི་མཐུ
ནི་བདེན་པ་གང་གིས་རྗེས་འགྲོ་ན་༎
འདི་དང་གཞན་གྱི་ལྗོངས་ཀྱི་ཐིག་ལེའི་དབྱིག་འཛིན་ཁྱོན་༎
རྫོགས་ལྡན་གཞོན་ནུའི་དགའ་སྟོན་འབོད་ལ་ཆས་པའི་འཛུམ་༎
ཐགས་བཟང་ཚེམས་ཀྱི་སོ་ཞོ་ངོམ་ལ་བྲེལ་བ
བཞིན་། ༣༣་། དུས་སུ་ཡིད་འོང་རླུང་གི
ཤིང་རྟའི་བླ་རེ་བྲེས་༎
ཨུཏྤ་ལ་ཡི་སྤུན་ཟླར་གྱུར་པའི་ཆར་ཟིམ་ཉིད་༎
སྤྲིན་གྱི་ལྕུག་མ་གད་མོར་དགོད་ལས་ཁའི་ཟེགས་མ་༎
ས་གཞི་མརྒད་ཞུན་མས་དབྱུག་པའི་བྱེད་པོར་བསྐོས
། ༣༤་། ལོ་འདབ་རྒྱས་པའི་ནགས་ཚལ་སྟུག
པོའི་གུར་ཁྱིམ་ཀུན་༎
བཟའ་ལྡན་འབྲས་བུའི་ཏོག་གིས་རྣམ་མཛེས་འཕྱང་འཕྲུལ་ནི་༎
རླུང་གཡབ་གསར་པའི་བ་དན་ཉིད་དུ་ལྷུན་གྲུབ་པ་༎
འདི་ནི་འཇིག་རྟེན་གདུང་བ་འཕྲོག་སླད་སྤྱོན་པར
བསྐུལ་། ༣༥་། རྩ་ལྗང་མྱུ་གུའི་འདབ་མ
བརྒྱ་ཕྲག་བརྩེགས་པའི་ཟོལ་༎
དཔྱིད་ཀྱི་ཕོ་ཉར་མངོན་དུ་བརྫུ་བ་དེ་ཡི་ལུས་༎
མེ་ཏོག་གསར་པའི་དོ་ཤལ་རྒྱན་དུ་བྱེད་པ་དང་༌༎
ལྷན་ཅིག་ཕུན་སུམ་ཚོགས་པའི་འབྲས་བུ་གཡུར་ཟ
ལྡེམ་། ༣༦་། གང་ལ་འགལ་བྱེད་དོ་ཟླར
ཆས་པའི་འབྱུང་པོའི་གདོན་༎
ཚ་གྲང་འབྱུང་བ་གཤེད་དུ་སྡེབ་པ་སྐྱིན་ཐང
གི་། ཆོམ་པོས་རྣམ་པར་འཐག་ལ་དགའ་བར
བྱེད་པའི་སེམས་༎ སྐྱེ་དགུ་རྣམས་ལ་བྱམས་པར
བྱེད་དུ་གནས་འགྱུར་ཤོག ༣༧་། གང་ཞིག་གདེངས
ཀ་རབ་ཏུ་གཡོ་བའི་ལྟོ་འགྲོ་རྣམས་༎
རངས་པ་མ་ཡིན་ཀུན་རྟོག་ཉིད་དང་མི་མཛའ་བས་༎
ཉལ་འགྲོའི་བུ་མོ་ཆབ་སྒྲ་སྙན་པའི་གླིང་བུ་བསྒྱུར་༎
རི་ཀླུངས་ནགས་ཚལ་ཕན་ཚུན་འཆོལ་བ་མེད་ལ
སྨོན་། ༣༨་། མཐོང་བའི་ཆོས་ལ་འཇིག་རྟེན
གང་དུ་བདེ་སྡུག་ལས་༎
མིག་འཕྲུལ་བཞིན་དུ་སྦྱིན་པར་ནུས་པའི་རྒྱལ་པོ
དག་། སྲིད་པ་ལས་ཀྱི་བསྐོས་པའི་དཔྱ་དང
མངའ་རིས་ལ་༎ ཆོག་ཤེས་ཐོབ་པའི་རྒྱལ་སྲིད
ཆོས་བཞིན་སྐྱོང་གྱུར་ཅིག་།༣༩་འཁོར་ལོས་བསྒྱུར་རྒྱལ
གཡུལ་གྱི་འཇིགས་དང་འགྲོགས་པ་མིན་།
ཁམས་ཀྱི་རྒྱལ་ཕྲན་བརླང་སྤྱོད་སྨིན་མ་བཅུ་པའི་མཚོན་༎
རྣོན་པོར་བརྡར་ལས་བདེ་སྐྱིད་རི་བོའི་ངོས་གཟར་པའི་༎
འཁྲུག་བརྩོད་མིང་གི་ལྷག་མར་ཞི་ལ་ནམ་ཡང
སྨོན་། ༤༠་། གང་དུ་མཐོ་རིས་བདེ་ལ
སྲིད་པའི་ལུས་ཅན་རྣམས་༎
འཇིག་རྟེན་ཡང་དག་ལྟ་ལ་རབ་གཞོལ་ཕན་ཚུན་མཛའ་༎
མནར་གྱིས་དོགས་པའི་རྒྱ་ལས་ལུས་སེམས་དབུགས་དབྱུངས་དང་༌༎
དགའ་བ་བརྒྱ་ཡིས་མགྲོན་དུ་བཀུག་པའི་གླུ་ལེན
ཤོག ༤༡་། དེ་ལས་སྙིགས་མའི་རང་སྟོབས་ངོ
ཚའི་གདོང་སྨད་ནས་༎
བརྐུ་དང་འཕྲོག་དང་གཡོ་སྒྱུའི་ཀུན་རྟོག་བརྟན་པ་བྲལ་༎
བདག་ཏུ་བཟུང་དང་ནགས་༄༅།  ། ཀྱི་རི་དྭགས་ལ་སོགས་པ་༎
མནར་སྤྱོད་འཚེ་བའི་བློ་ངན་རྩ་བ་རུལ་གྱུར
ཅིག ༤༢་། ཚ་གྲང་འདུ་བ་དགྲ་གཤེད་གྱུར
ལས་ཟུག་རྔུའི་མཚོན་༎
སྤུ་གྲི་ངར་མའི་དབལ་ལ་མ་ཆགས་ཉེར་འཚོའི་ལུས་༎
རིད་ཅིང་ལྡང་བའིསྟོབས་ཉམས་ཕ་རོལ་འཇིག་རྟེན་དུ་༎
འགྲོ་ལ་འཇིགས་ཤིང་གླལ་བའི་ཆད་པ་ཕྱིར་དེངས
ཤིག ༤༣། རཀྟའི་རླངས་པ་ན་བུན་འཕྱུར་བའི་བཏུང
བ་ལ་༎ གཅིག་ཏུ་དགའ་བས་མྱོས་པའི་སྡང་མིག་ཟུར་གསུམ་པས་༎
གཞན་གྱི་སྲོག་ལ་རྣམ་པར་བལྟ་བའི་སྲིན་པོ་དང་༌།
ཡི་དྭགས་འབྱུང་པོའི་ཚོགས་ཀྱི་རྒྱུད་ལའང་བྱང་ཆུབ
སེམས་གནས་ཤོག ༤༤་། གང་ཞིག་མགོ་ཉལ་སྤུ
གྲིས་དབྱུང་དང་བླ་ཡི་གོས་༎
གང་གི་དོན་དུ་ཡིན་པའི་ཆོ་ག་རབ་བསམས་ནས་༎
གཉིས་སུ་མེད་པར་གསུང་བའི་བསྟན་པ་རྟགས་ཙམ་གྱིས་༎
འཛིན་པའི་ཆོས་ལ་ནམ་ཡང་སྤྲོ་བ་ཞན་གྱུར
ཅིག ༤༥་། མཁས་རྣམས་བློ་གྲོས་པདྨའི་རྫིང་བུ
གསར་པ་ནི་༎ ཡང་དག་ལྟ་བའི་ངང་མོས་རྣམ་རྩེན་ཆོས་ཚུལ་ཀུན་༎
རང་བཞིན་མ་འདྲེས་ཁོང་ན་རྔོམ་ལས་བསླབ་པའི་གནས་༎
གཅིག་དང་བདག་ལྟ་མཆོག་ཏུ་འཛིན་ལའང་རང་མི
བྱེད་། ༤༦་། དེས་ཤིང་དུལ་བར་སྨྲ་བའི
ངང་ཚུལ་ཡང་མཐོང་བས་༎
འཇིག་རྟེན་ཀུན་ཀྱང་བསྟན་ལ་རབ་དད་ལྷ་དང་ནི་༎
ལྷ་མིན་གྲུལ་བུམ་མིའམ་ཅི་ལ་སོགས་པ་ཡང་༌༎
དེ་ལ་དགའ་བས་བདེ་སྐྱིད་མགྲོན་པོར་འབོད་ལ
སྨོན་། ༤༧་། ཉེར་ལེན་ཕུང་པོའི་བདེ་བས
མཚོན་མིན་སྟོང་ཉིད་བདེ་གཤེགས་སྙིང་པོའི་ཁམས་༎
ལྐོག་གྱུར་ཆོམ་པོའི་གཞན་དབང་ཉིད་དུ་ཡོང་ཡེར་བཟུང་འདི་མངོན་སུམ་དུ་༎
གཡོ་བའི་བ་དན་གང་ལས་འོངས་ན་མིང་ཚིག་ཡི་གེར་འཛུམ་པའི་བཞིན་༎
ལང་ཚོ་མ་ཡི་དཔལ་སྟུག་དང་འགྲོགས་རྒྱུད་ཀྱི
རྒྱལ་པོའི་འཕྲིན་ལས་ཡིན་། ༤༨་། སྙན་པར
གྲགས་པ་རྒྱ་མཚོའི་སྐ་རགས་ཕྲ་རྒྱན་དུ་༎
སྨོན་ལམ་གསར་པའི་མུ་ཁྱུད་ལ་བརྟེན་འཁྲི་ཤིང་ནི་༎
གུས་པའི་ཡིད་ཀྱི་ཆོ་གར་བཀོད་ལས་ཉན་དང་འཛིན་༎
འདི་དང་ཀློག་དང་ཡིད་ལ་སེམས་པས་གང་གྱུར
ཅིག ༤༩་། མཁའ་སྤྱོད་མིང་ཡང་གྲོང་ཁྱེར་མ
ལུས་རྒྱུད་ཀྱི་དངོས་པོ་འདིས་མཛེས་ནས་༎
ལྷས་རྩེན་གནས་དང་རྨི་ལམ་མེད་ཡུལ་ངང་པའི་ཤིང་རྟ་མཆོད་སྦྱིན་དགྲ་༎
འཇུག་པ་བཅུ་པ་ཁྲུང་ཁྲུང་འཇོམས་དང་མཆེ་བ་གཅིག་པའི་གྲོང་ཁྱེར་ཀྱང་༌༎
གསང་སྔགས་འདི་ཡིས་གདུལ་བར་བྱ་བའི་འཕྲིན་ལས
གསར་པས་སྣང་བྱེད་ཤོག ༥༠་། ལྷུན་པོའི་དཔལ
དང་པདྨའི་རྩ་ལག་ག་བུར་འཛག་། འཇིག་རྟེན
སྣོད་ཀྱི་ཇི་སྲིད་བཟུང་བ་དེ་སྲིད་ནི་༎
རྒྱུད་ཀྱི་རྒྱལ་པོའི་རིན་ཐང་ཉམས་ཀྱིས་དོགས་པའི་དཔལ་༎
ནུབ་པའི་ཆོས་ལ་ངོ་ཚ་བྱེད་བཞིན་གནས་གྱུར
ཅིག ༤༡་། བདག་ཀྱང་བྱང་ཆུབ་སྙིང་པོ་སྲིད
དུ་ཐུབ་བསྟན་ལ་༎
རྒྱུ་མཚན་ཤེས་པའི་དད་པས་རབ་འཇུག་བསླབ་པའི་གནས་༎
སྲོག་གི་ཟུངས་སུ་དམ་བཅར་བརྟེན་ནས་ཤེས་བྱ་དང་༌༎
གཞུང་ལུགས་མན་ངག་རིན་༄༅། ། ཆེན་སྒྲོལ་མར
རྣམ་འབྱེད་ཤོག ༤༢་། ཕྱིན་དྲུག་ལང་ཚོའི་བྱང
ཆུབ་སྙེ་མ་གཡུར་ཟ་བ་༎
བསྡུ་བའི་དངོས་པོ་བཞི་ཡི་བྱེད་པོས་སེམས་ཅན་ལ་༎
རྟག་ཏུ་འགྱེད་གང་མེ་ཏོག་གཞུ་ཡི་མ་བཀུགས་པའི་༎
འཕྲིན་ལས་སྲིད་བསྒྲུབ་གཞོན་ནུའི་ཉག་ཕྲན་རྗེས་འགྲོར
སྨོན་། ༤༣་། རང་གཞན་འཚོ་བ་སྲོག་གི
རྒྱན་ནི་གཞན་དབང་ཅན་༎
གང་ལས་དེས་བྱུང་གསར་པའི་མྱུ་གུ་ནགས་ལ་དགའ་༎
རྫོགས་པ་ཆེན་པོའི་ཡོན་ཏན་མ་སྨད་སྤྲིན་གྱི
སྒེག་། ཕུང་པོ་འཇའ་འམ་རྡུལ་ཕྲན་བཞིན་དུ
དེངས་གྱུར་ཅིག ༤༤་། གནས་སྐབས་དོན་གཉིས་མཆོག
གི་ཁང་མཛེས་སྲོག་གི་ཟུངས་༎
འཚོ་བའི་སྟངས་འཛིན་རྡོ་རྗེའི་ཁམས་ཀྱི་རིན་ཐང་ལ་༎
ཉམས་པ་མེད་པས་མཐར་བྱེད་དགྲ་བོའི་འདྲེན་བྱེད་ཀྱང་༌༎
ས་ལ་ལྷུང་ནས་རྒྱ་མཚོའི་འོག་ཏུ་ཡིབ་ལ
སྨོན་། ༤༥་། སུ་ཞིག་གང་ལ་སྐྱབས་སུ
འགྲོ་བའི་ཐལ་མོ་ནི་༎
སྤྱི་བོའི་ཏོག་ཏུ་མཛེས་པ་ཙམ་ནས་ཡེ་ཤེས་ཀྱིས་༎
གཟིགས་པའི་དཔག་བསམ་བརྩེ་བ་མཆོག་གི་འབྲས་བུ་ཅན་༎
རིན་ཆེན་གསུམ་གྱི་གྲིབ་བསེལ་བསྟི་ལ་ཆས་གྱུར
ཅིག ༤༦་། གྲོང་ཁྱེར་མ་ཡིས་འདོད་སྲེད་བཞིན
དུ་ཕྱོགས་རིས་བྲལ་བ་བྱམས་པའི་སེམས་༎
སྙིང་རྗེའི་སྒྱུ་རྩལ་བཅུ་ཕྲག་དྲུག་ལ་ལྷག་པའི་ཕྱག་རྒྱ་བཞི་ཡིས་བཅིངས་༎
དགའ་བ་ཁོ་ན་མགྲོན་པོར་འབོད་ཀྱང་འདི་དེ་དྲན་པའི་ལྟུང་བྱེད་མིན་༎
བཏང་སྙོམས་གྲོང་ན་ཀུན་དང་མི་འཛར་མེད་པའི
ཆོ་ག་ཡིད་བྱེད་ཤོག ༤༧་། དེ་ལས་བསམ
པ་ཐ་ཤལ་ཉིད་ཀྱི་མྱ་ངམ་ཐང་༌༎
རྣམ་པར་འཁྱམས་པའི་འགྲོ་བ་མ་ལུས་གཉིད་སད་དེ་༎
གཞན་དོན་བསྒྲུབ་ལ་བསྙེལ་བ་མེད་པའི་བྱང་ཆུབ་སེམས་༎
ཐེག་པ་ཆེན་པོ་རི་ཡི་རྣ་བའི་ཁུར་བཟོད
ཤོག ༤༨་། སྙོག་པའི་ཆ་ཤས་ཀུན་གྱི་མ
བསླད་ཚུལ་ཁྲིམས་གསུམ་༎
རང་གི་རིན་ཐང་ཉམས་ཀྱིས་དོགས་ལ་སྐྲག་བྱེད་ཅིང་༌༎
བྱང་ཆུབ་མལ་ལས་སློང་བ་དབུགས་འབྱིན་སྙམ་པའི་གྲོང་༌༎
དོག་པོར་བྱེད་པས་དབུལ་བ་མིང་གི་མཐར་བྱེད
སྨོན་། ༤༩་། གང་ཞིག་བརླང་པོར་སྤྱོད་ལ
འདུན་དེས་གཤེ་དང་བརྡེག་། བཅིང་དང་མཚང་འདྲུའི
ཆོས་ལ་རབ་ཏུ་མི་འཇེད་པའི་༎
བཟོད་པ་དམ་པའི་ངང་ཚུལ་མ་སྨད་འཛུམ་པའི་རླབས་༎
རུས་པའི་གེ་སར་ཁོང་ནས་རྒོད་ལ་སྤྲོ་གྱུར
ཅིག ༥༠་། དཀར་པོའི་ལས་ལ་སྡིག་སེམས་རྩུབ
མོའི་མེ་ཏོག་མདས་༎
དབུག་པར་མི་ནུས་གཞན་དོན་སྦྱོར་བའི་གོ་ཆ་ལ་༎
ཉིན་དང་མཚན་མོར་དབྱེ་བའི་གནས་སྐབས་ཡོད་མིན་ཞེས་།
བརྟུན་པ་བསྐྱེད་ལ་འགྲོ་འདིའི་དབུ་རྨོག་བཙན་པར
ཤོག ༥༡་། ཀུན་གཞིའི་མུན་ནག་དབྲོག་ཏུ་ཆས
པའི་དེ་བཞིན་ཉིད་༎
ཀུན་གསལ་བསམ་གཏན་ཤར་གྱི་ཐིག་ལེ་གསར་པའི་འཛུམ་༎
ཀུན་རྟོག་འོག་འགྱུའི་མིག་སྨན་མདོག་དང་མི་མཛའ་བས་༎
ཀུན་ཏུ་བཟང་པོའི་གྱ་ནོམ་ཡེ་ཤེས་གཏེར་སྤྱོད
ཤོག ༥༢་། བདེན་གཉིས་ཆོས་ལ་རྣམ་པར་དཔྱོད
པའི་ཤེས་རབ་མཚོན་༎
ཟུག་རྔུ་བསྐྱེད་པའི་༄༅།  ། བེམ་ཆོས་དཔལ་དང་མི་ལྡན་ཡང་༌༎
རྣོ་བ་རབ་ཀྱི་རྩེ་མོར་ཕྱིན་ལས་སྒྲིབ་གཉིས་དངོས་༎
གཅོད་པའི་བརྟུལ་ཞུགས་འཇམ་དཔལ་གཞོན་ནུའི་རྗེས་འགྲོར
སྨོན་། ༥༣་། གང་དུ་བྱང་ཆུབ་སེམས་ཀྱི
མྱུ་གུའི་སྣ་ཚོགས་ཚལ་༎
ཕྱིན་དྲུག་ལང་ཚོ་མནྡ་ར་བའི་འཁྲི་ཤིང་ལས་༎
ལམ་མཆོག་ལྔ་དང་ས་ཡི་ཁྱད་པར་བཅུ་གཅིག་གིས་༎
ཐུབ་དབང་ཡོན་ཏན་རྒྱ་མཚོའི་བགྲོད་པ་འགོག་ཏུ
མེད་། ༥༤་། དེ་ལས་དྲན་པ་ཉེར་བར
གཞག་སོགས་རྣམ་བྱང་ཆོས་༎
བཻདུར་དཀར་པོ་ཏོག་གི་བློ་གྲོས་གྲགས་པའི་མཛུམ་༎
འགྲོ་ཁམས་བདེ་གཤེགས་སྙིང་པོའི་རྒྱལ་མཚན་རྩེར་ཕྱིན་ནས་༎
འཁོར་བའི་རྒྱ་མཚོ་སྟོང་པའི་གནས་སྐབས་མཐོང་གྱུར
ཅིག ༥༥་། སྒོམ་པའི་ལམ་ནའང་རྣམ་པ་ཐམས
ཅད་མཁྱེན་པ་ཡིས་༎
དཔལ་གྱི་དུམ་བུ་ལྐོག་གྱུར་ཆེན་པོའི་གཞན་དབང་ཅན་༎
སོ་སོ་ཡང་དག་རིག་པའི་ཆོས་ཀྱི་མིག་གྲུང་པོས་༎
མཐོང་བའི་ངོ་མཚར་ལྟད་མོའི་དགའ་སྟོན་ལ་སྤྱོད
ཤོག ༥༦་། དེ་ལས་སངས་རྒྱས་རྣམས་ཀྱི་འོད
ཟེར་ཆེན་པོའི་དབང་༌༎
བསྐུར་ཐོབ་མེད་པའི་ཆོས་ཉིད་རྒྱུད་ལ་རབ་ཞུགས་ནས་༎
དག་པ་གཉིས་ལྡན་མཚན་དཔེའི་ལང་ཚོར་མ་སྨད་པས་༎
གཞན་དོན་རླབས་པོ་ཆེ་ཡི་ཤིང་རྟར་བཞོན་གྱུར
ཅིག ༥༧་། མི་སྡུག་ཉམས་ཀྱི་བཞིན་རས་འཛུམ
པོས་དེར་མ་བལྟས་༎
སྨིན་མ་ཡོན་པོའི་ལྟ་སྟངས་གཅིག་ཀྱང་མ་བསྒྱུར་བར་༎
བྱམས་པའི་ཞལ་སྐྱིན་མཐོང་ན་མི་མཐུན་མེད་པ་དེ་༎
བརྩེ་དགའི་འཁྲི་ཤིང་གཡུལ་ལས་རྒྱལ་བའི་བ་དན
ཡིན་། ༥༨་། གང་དུ་སྒྲིབ་གཉིས་སེང་གེ
མོའི་བུ་ལས་གྲོལ་བས་༎
ཀུན་ཁྱབ་གྲོང་ཁྱེར་འོག་མིན་ཆེན་པོར་ཁྱད་པར་གྱི་༎
མཚན་དཔེའི་ངོ་མཚར་ལོངས་སྤྱོད་རྫོགས་སྐུར་རྟག་གསལ་ནས་༎
དག་པའི་གདུལ་བྱ་ས་བཅུའི་དབང་ཕྱུག་དཔལ་དུ
ཤོག ༥༩་། ཆོས་ཀྱི་དབྱིངས་སོགས་ཡེ་ཤེས་ལྔ
ཡི་ངོ་བོའི་སྐུ་༎
གནས་དང་གནས་མིན་མཁྱེན་པ་ལ་སོགས་སྟོབས་བཅུ་དང་༌༎
མི་འཇིགས་ཡོན་ཏན་མ་འདྲེས་སོ་སོར་འཆར་བའི་གཞི་༎
ནང་གསལ་ཆེན་པོ་ཆོས་སྐུའི་བཞུགས་ཚུལ་མཐོང་གྱུར
ཅིག ༦༠་། སྐུ་གསུམ་གྲོང་ཁྱེར་གཞལ་དུ་མེད
པའི་ཁྱད་པར་ཆོས་༎
བསམ་གྱི་མི་ཁྱབ་ཡོན་ཏན་ཡངས་པའི་དོ་ར་དེར་༎
རྣམ་ཤེས་ཡེ་ཤེས་ཁམས་སུ་སྦྱངས་པའི་བཙོ་སྦྱངས་གསེར་༎
རྩིབས་སྟོང་ལྡན་པའི་ཆོས་ཀྱི་འཁོར་ལོར་ལྷུན་གྲུབ
ཤོག ༦༡་། དེང་ནས་འཁོར་བ་སྲིད་ཀྱི་རིང
ལ་ལས་ཀྱི་ལུས་༎
ནམ་ཡང་མ་ཡིན་རྣམ་འཕྲུལ་སྣ་ཚོགས་བཟློས་པའི་གར་༎
གཞན་ཕན་འབའ་ཞིག་སྣ་ཚོགས་ཤིང་རྟའི་སྤུན་ཟླ་ཅན་༎
འགྲོ་འདིའི་བསོད་ནམས་སྣོད་དང་འཚམ་པར་རྟག་འཆར
ཤོག ༦༢་། འདི་ལྟར་སྨོན་དང་ཡོངས་བསྔོ་གསར
པའི་བསོད་ནམས་སྟོབས་༎
ལྷུན་པོའི་དཔལ་ལྟར་ཆེ་བའི་གཏམ་ཙམ་གྲགས་མོད་ཀྱི་༎
ཞིང་བསམ་དངོས་དང་འཁོར་གསུམ་རྣམ་དག་དགེ་ཆེན་དུ་༎
གསུངས་པ་དེ་ཡི་ཕ་མཐའ་མཐོང་བ་སུ་ཡང
མེད་། ༦༣་། ང་ལས་ནུས་༄༅། ། འགྱུར
སྨོན་ལམ་གང་ལས་གྲུབ་པའི་རྟེན་༎
རྣམ་པར་གཟིགས་པས་སྲན་རྡོག་བདུན་ལ་དགོངས་པ་དང་༌༎
སྙིམ་པ་གང་བའི་བྱེ་མ་གཏོར་ལས་མྱ་ངན་མེད་༎
བསོད་ནམས་སྟོབས་ཀྱི་མངོན་པར་མཐོ་བ་དེ་ཡི
ཕྱིར་། ༦༤་། རྒྱུ་དང་འབྲས་བུ་བསླུ་བ
མེད་པའི་འཕྲིན་ཡིག་གི་། བདེན་པ་འདི་ནི
བསོད་ནམས་ཆ་མཐུན་རྩ་ལག་ཏུ་༎
འགྱུར་བ་མེད་ན་ཞིང་བསམ་དངོས་པོ་དག་པའི་སྟོབས་༎
ཐར་པ་ཆ་མཐུན་ཉིད་དུ་ནམ་ཡང་བསླུར་མི
སྲིད་། ༦༥་། ངག་གི་ནུས་པའི་ཆུུ་ཀླུང
ཤིན་ཏུ་དར་དྲག་པ་༎
སྡང་ཞེན་ཕྱོགས་སུ་དབའ་རླབས་འཕྱུར་ཞིང་རྒྱུག་པའི་མཐུ་༎
དམོད་པ་གྲུབ་པའི་དྲང་སྲོང་ཕལ་ལ་ཡོད་གྱུར་ན་༎
བརྗོད་པ་ཀུན་ཏུ་བཟང་པོའི་རྗེས་འགྲོ་སླར་གྲིམས
ཤིག ༦༦་། གང་ཞིག་ཚེ་དང་ལས་དང་ཡོ
བྱད་མོས་པ་དང་༌༎
སྨོན་ལམ་རྫུ་འཕྲུལ་སྐྱེས་བའི་སྟོབས་དང་ཆོས་དང་སེམས་༎
ཡེ་ཤེས་ཆེ་སྟེ་དབང་བཅུ་ཐོབ་པའི་སེམས་དཔའ་རྣམས་༎
དེ་རིང་སྨོན་པའི་མཐུན་འགྱུར་སླད་དུ་བཞེངས་ཤིག
ཀྱེ་། ༦༧་། སྤྲིན་ལམ་མཐའ་ལ་མུ་ཁྱུད
བྲིས་པའི་ར་བ་དང་༌༎
གྲིབ་མའི་གཞོན་པར་ནམ་མཁའི་ནོར་བུ་མཛའ་བྱེད་ཅིང་༌༎
འགྲོ་བ་བསླུ་ལ་རིན་ཆེན་རྣམ་གསུམ་ཆས་པའི་རྫུན་༎
སྨྲ་ན་འཇིག་ཚོགས་ཆོས་ལ་ལྟ་དེའི་ཕྲག་དོག
ཡིན་། ༦༨་། དེ་ཕྱིར་སྲིད་པ་སླ་ལོག
གྱུར་ཀྱང་གཡུང་དྲུང་བཞིན་༎
འགྱུར་བ་མེད་པའི་ཡི་དམ་བརྟན་པོའི་ཆོ་ག་ནི་༎
གདོད་ནས་སྙིང་གི་དབུས་སུ་ཞུགས་པའི་ཏམ་བུུ་ར་༎
མཆོག་གསུམ་བདེན་པ་བསླུ་བ་མེད་པའི་དབྱངས་སུ
སྒྲོག ༦༩་། ནྱ་གྲོ་དྷ་ལྟར་མཆུ་ཞེང་གབ
པའི་སྐྱེས་བུ་ཆེན་པོའི་སྐུ་མཆོག་མཐོང་ན་མི
མཐུན་མེད་༎ འཕྲོ་འདུ་འོད་ཀྱི་ཕོ་ཉས་རབ
དཀྲིགས་བལྟར་མི་མངོན་པའི་གཙུག་ཏོར་ནོར་བུའི་འོད
མཐུན་མེད་༎ ཆགས་འཛུམ་༎ མཚར་སྡུག་པདྨོ་བཞུ
བའི་རྡུལ་གྱི་ཕྱག་ཞབས་མཐིལ་དུ་ལན་བརྒྱར་བྱུགས
པའི་རི་མོ་ནི་༎
འཁོར་ལོའི་མཚན་མར་དཔལ་དུ་འབར་བའི་གྲགས་པ
སྙན་པོའི་བཀྲ་ཤིས་གང་ཞིག་དེང་འདིར་སྤྱོན་།
༨༠་། ཡན་ལག་དྲུག་ཅུར་འཁྱིལ་བའི་དཔལ་གྱི
མགུར་༎ བརྒྱད་ཁྲི་བཞི་སྟོང་ཉོན་མོངས་ནད་གསོའི་སྨན་༎
ཟབ་དང་རྒྱ་ཆེའི་སྐྱེ་བ་ལྔ་པའི་དུང་༌༎
དགེ་བ་གསུམ་གྱི་བཀྲ་ཤིས་དབྱངས་སུ་ལེན་།
༨༡་། འགྲོ་འདིར་ཡེ་ཤེས་གཟིགས་པའི་སླད་དུ
དུས་གསུམ་མ་འདྲེས་གཟུགས་བརྙན་འཛིན་ཡང་མཁའ་བཞིན
ཤིན་ཏུ་རྣམ་མི་རྟོག་། ཟབ་ཞི་སྤྲོས་བྲལ
དཔལ་གྱི་བེའུར་ཆོས་དོན་རྒྱ་མཚོ་ཇི་ལྟ་ཇི
སྙེད་ལེགས་འདོམས་ངོ་བོ་ཉིད་ཀྱི་ཐུགས་༎
འཕགས་པའི་བློ་གྲོས་ལྡན་པ་དག་ཀྱང་དོན་འདི
དཔྱོད་ལ་བ་སྤུའི་འཁྲི་ཤིང་དུས་མ་ཡིན་པར
གཡོ་བྱེད་པའི་༎ མི་ཟད་རྒྱན་གྱི་འཁོར་ལོའི
རྩིབས་འདིས་སྐྱེ་དགུ་ཐམས་ཅན་རྣམ་པ་ཀུན་ཏུ
བཀྲ་ཤིས་དཔལ་གྱིས་ཕྱུག་པར་ཤོག ༨༢་། གང
དག་ཕྱོགས་བཅུའི་རྣམ་པར་འདྲེན་༎
ཀུན་ཀྱང་བྱང་ཆུབ་སེམས་གཉིས་ཀྱི་༎
རྩ་བ་བརྟན་ལས་འབྲས་བུའི་མཆོག་། སྨོན་ལམ
མཐུ་ཡིས་རང་གིར་༄༅། ། མཛད་། ༨༣་།
སྨོན་ལམ་ཕ་མཐར་སོན་པ་ཀུན་༎
འཁོར་བ་སྲིད་དུ་སེམས་ཅན་དོན་༎
དཔག་བསམ་ཤིང་དང་རིན་ཆེན་ལྟར་༎
འབྱུང་བའང་དེའི་མཐུ་ལས་གཞན་མིན་། ༨༤་། འདི་ན་བྱང་ཆུབ་སྙིང་པོའི་མངལ་༎
འཛིན་འདོད་གཉིས་གཉིས་སྤྱོད་པ་འགའ་༎
དགེ་བའི་ཆུ་གཏེར་ལ་དགའ་ནས་༎
སྨོན་ལམ་འདག་གཤོག་རྨྱང་བ་ཡོད་། ༨༥་། དྲན་པའི་སྙེ་མ་གཞོན་ནུ་ཡང་༌༎
མཐོང་ཆོས་ཚངས་དང་དབང་པོའི་བཞིན་༎
ཡིད་ལ་སྲེད་ཅིང་ཕྱི་མ་ཡི་༎
བདེ་འབྲས་སླད་དུ་ཅིས་མི་སྨོན་། ༨༦་། རྒྱ་ཆེའི་གཏོང་བ་སྲིད་པ་འདིའི་༎
འཚོ་རྩིས་སླད་དུ་དེང་མ་ལགས་༎
གྲགས་པའི་བྲག་ཅ་རང་དབང་དུ་༎
བགྱིད་པའི་འཁྲི་ཤིང་བཙུགས་པའང་མིན་། ༨༧་། མངོན་མཐོའི་འབྱོར་བ་དཔག་ཡས་ཀྱི་།
ཁེངས་པའི་རི་དབང་བང་རིམ་ཅན་༎
དེ་ན་བརྟེན་པའི་གནོད་སྦྱིན་དང་༌༎
བདག་ཉིད་གྲོས་སུའང་མ་མཐུན་ནོ་། ༨༨་། གནས་སྐབས་སྨོན་ལམ་ཤིང་རྟ་ལ་༎
བཞོན་པར་བྱས་པ་ལྟ་བུ་ཡིས་༎
སྲོག་དབང་འཚོ་བའི་ཉེར་སྤྱད་ལ་༎
རྣམ་དཀར་འདི་ནི་འབེམ་དུ་བཅས་། ༨༩་། ལེགས་བྱས་གང་ལས་བརྩམས་པ་ཡི་༎
རྟོགས་བརྗོད་རལ་གྲི་རྣ་ལུང་དུ་༎
འཕོས་པའི་གདེངས་ཀ་འདི་འཛིན་ན་༎
དཔུང་གི་ཁྱུ་མཆོག་གཞོན་ནུ་བཞིན་། ༩༠་། མ་རྟོགས་ལོག་རྟོགས་ཕྱོགས་རྟོགས་ཀྱིས་༎
གོམ་པ་ཉམས་པའི་གཡང་ས་རུ་༎
གྱ་གྱུར་འདོར་བྱེད་མི་བསྲུན་ཡང་༌༎
བགྲོད་པ་ཅིག་ཅར་ཉིད་དུ་འགོག ༩༡་། བསྟན་དང་དམ་པའི་དྲིན་ཡིད་ཀྱི་།
ཆོ་གར་བྱས་པའི་འདྲེན་བྱེད་ཟུང་༌༎
ཆེད་དུ་གཉེར་བ་མེད་པར་ཡང་༌༎
རྫིང་བུར་ཁྲུས་ལ་འཇུག་པ་བཞིན་། ༩༢་། དེ་དེ་དྲིན་དུ་གཟོ་བ་དང་༌༎
གསང་སྔགས་ཆོས་ཀྱི་བདུད་རྩི་མཆོག་། ཡོད་བཞིན་སྤངས་པའི་འགྲོ་བ་ལ་༎
སྙིང་རྗེ་འཁྲུངས་པའི་ལྷག་བསམ་ཡིན་།༩༣། དེ་ཕྱིར་དབེན་པར་ཞི་བདེའི་གཉིད་༎
སད་པའི་ཆོ་གར་རབ་བརྩོན་པས་༎
རྗེས་ལ་ཐོབ་པའི་ཡེ་ཤེས་ཀྱང་༌༎
སྨོན་པའི་ག་བུར་རྡུལ་དུ་འཛག ༩༤་། གང་ཞིག་འདི་ལའང་བསོད་ནམས་ཀྱི་༎
ས་བོན་རྒྱུན་ཆགས་དགེ་བ་དེའི་༎
མྱུ་གུ་བྱང་ཆུབ་སྙེ་མ་རུ་༎
འཁྲུངས་གྱུར་དེ་སྲིད་སྨོན་ལམ་གྱིས་། ༩༥་། མོས་པའི་ཕྲ་རབ་རྡུལ་བརྩེགས་ལས་༎
ནོར་གྱི་བློས་གྲོས་གཏེར་ལྡན་བཞིན་༎
བསིལ་གྱུར་བྱང་གྲོལ་ཆེན་པོའི་དངོས་༎
སྨོན་ལམ་མཐུ་ལས་དེར་སྣང་ངོ་༌། ༩༦་། གྲགས་པའི་སྤྲིང་ཡིག་མུ་ཁྱུད་ཞབས་ལྡན་མའི་༎
རྣ་ལུང་ཉིད་དུ་དཔྱད་པར་འོས་པའི་ངག་། ཐོས་པ་མ་བགྱིས་བདག་ལྟའི་སྤྱོད་ཡུལ་དུ་༎
འགལ་བ་ཉིད་དེ་ཆོས་ཉིད་མངོན་སུམ་མཐུ་།
༩༧་། སྤྲིན་གྱི་སོ་ཅན་གངས་རིའི་ལ་ཐོད
ཀྱི་༎ གདེངས་ཀས་མཛེས་པའི་ལྗོངས་འདིར་མཚོ་ལྡན་མས་༎
མགྲིན་པར་འཁྱུད་ལས་འཁྱོག་ཚིག་སྨྲ་མཁས་དགུ་།
སྨྲ་བར་མི་བརྩོན་ཉམས་སྣང་གོང་འཕེལ་དྲིན་།
༩༨་། སྡེ་གསུམ་གནས་ལུགས་བརྗོད་པ་བྲལ་བ
ཡང་༌༎ ལོངས་སྤྱོད་འཁོར་ལོའི་རྩ་མདུད་ཏམ་བུ་རའི་༎
རྒྱུད་དང་གཉིས་མེད་༄༅།  ། ཞུགས་པས་སྣང་བའི་ཡུལ་༎
སྐུ་དང་ཡེ་ཤེས་རིག་པ་ཚད་ལ་ཕེབས་།
༩༩་། བརྗོད་པ་ཐམས་ཅད་སྤངས་པའི་ཕ་རོལ
ན་༎ ས་ལམ་འབྲས་བུའི་ཆོས་ཀྱི་གཏམ་འདིའང་རྫུན་༎
ཆོས་སུ་ཅོག་པ་བློ་ཡིས་བཏགས་པའི་ཕྱིར་༎
ཟད་པའི་ཆོས་ལ་ངོ་མཚར་ཆེན་པོ་གནས་།
༡༠༠་། ལེགས་བྱས་གཏམ་གྱི་འགྱུར་བ་རྔམ་པའི
སླད་༎ ལེགས་མྱོས་མ་ཡི་ལང་ཚོ་ཡི་གེ་རུ་༎
ལེགས་པར་བརྫུས་ནས་བཀྲུས་པའི་མཁུར་ཚོས་འདིས་༎
ལེགས་བྲིས་བུ་མོའི་དཔལ་ལ་ཕྲག་དོག་བྱས་། ༡༠༡་། རབ་སྙན་ཚིག་གི་མནྡར་བའི་བཞིན་༎
འདོད་པའི་སྨིན་མ་བཅུ་ལ་རྟག་དགའ་བ་།
ཁོང་ནས་ལན་བརྒྱར་འཛུམ་པའི་མེ་ན་ཀ་།
སྨོན་ལམ་རྒྱང་གླུ་ལེན་ལ་ཆས་པ་བཞིན་།
༡༠༢་། བགྲང་དུ་མི་བཟོད་བསྐལ་པ་རྒྱ་མཚོའི
ཕྲ་རབ་རྡུལ་གྱི་གསེར་ལྡན་མའི་༎
བླ་མར་བྱ་བ་བྱང་ཆུབ་མཆོག་གི་སྤྱོད་པ་དམ་པའི་མྱུ་གུ་ནི་༎
རྣམ་པ་ཐམས་ཅད་མཁྱེན་པའི་དཔལ་དུ་ལེགས་པར
འབར་བའི་བསྟན་པ་མཆོག་། འགྲོ་འདིའི་བསོད་ནམས
རིན་ཆེན་འབྱུང་གནས་ཉིད་དུ་བརྟན་པའི་བཀྲ་ཤིས
ཤོག ༡༠༣། དེ་བཞིན་གཤེགས་པས་ལེགས་པར་གསུངས་པའི
གསུང་རབ་རྒྱ་མཚོའི་སྙིང་པོར་གྱུར་པ་རིག་པ
འཛིན་པའི་སྡེ་སྣོད་དམ་༎
སྔ་འགྱུར་རྒྱུད་འབུམ་རིན་པོ་ཆེའི་རྟོགས་པ་བརྗོད
པ་འཛམ་གླིང་ཐ་གྲུར་ཁྱབ་པའི་རྒྱན་ཞེས་བྱ
བ་ལས་། ཡོངས་སུ་བསྔོ་བ་དང་༌།
སྨོན་ལམ་དམ་པའི་ཁྱད་པར་ལས་འབད་པ་དོན་ལྡན་དུ་བགྱིས་པའི་རབ་ཏུ་བྱེད་པ་སྟེ་།
སྐབས་དགུ་པ་ཡ་ནའི་གྲངས་ཀྱི་བདག་ཉིད་ཅན་རྫོགས་སོ་༎།
། རྒྱ་གར་ནུབ་ཕྱོགས་པའི་པནྟི་ཏ་ཆེན་པོ
ནང་རིག་པའི་དེ་ཉིད་ཁྱད་པར་དུ་སྨྲ་བ
དྲི་མཻད་བཤེས་གཉེན་དང་༌།
དཔལ་ཨོ་རྒྱན་གྱི་སློབ་དཔོན་ཆེན་པོ་སངས་རྒྱས
ཀུན་དངོས་པདྨའི་ཞབས་ཀྱི་ཐུགས་རྗེའི་ཟླ་ཟེར་སྙིང
ལ་ཞུགས་པས་སྔོན་གྱི་བག་ཆགས་དུ་མ་ལ
རང་དབང་དུ་བྱེད་ཅིང་༌།
རང་བཞིན་ཐེག་མཆོག་སྙིང་པོའི་ལམ་ནས་རིག་པ
ཕྱོགས་ཡན་དུ་གྲོལ་བའི་རྫོགས་ཆེན་པ་རང་བྱུང
རྡོ་རྗེའི་མཁྱེན་བརྩེའི་འོད་ཟེར་རམ་།
ཀློང་ཆེན་ནམ་མཁའི་རྣལ་འབྱོར་འཇིགས་མེད་གླིང་པའི་སྡེས་།
ཐར་པ་ཆེན་པོའི་གྲོང་ཁྱེར་པདྨ་འོད་གླིང་དུ
རྒྱུད་འབུམ་རིན་པོ་ཆེ་གསར་དུ་བསྐྲུན་པའི་དེ
མ་ཐག་པ་ལས་དབུ་བརྩམས་ནས་བྲི་བར་འདུ
བྱེད་པ་ན་། འབྲེལ་བར་ལྡན་པའི་དཔྱོད་ལྡན་དྲན་པའི་དབང་པོ་ཀུན་དང་༌།
བྱེ་བྲག་ཏུ་ལྷ་རིགས་རྒྱལ་པོའི་ཁབ་ཏུ་མི་དབང་མཁས་པའི་དབང་པོ་།
ལྷ་འཇིགས་མེད་དཔའ་བོ་འཆི་མེད་བསྟན་པའི་རྡོ
རྗེའི་གསུང་གིས་ཀྱང་མྱུར་དུ་གྲུབ་པར་བསྐུལ་ལོ
༎ གང་ལས་འཕགས་པའི་ཁྱད་ནོར་ཡིད་ཀྱི་ཆོ
གར་བྱེད་པའང་བརྩོན་འགྲུས་ཀྱི་ཕ་རོལ་ཏུ་ཕྱིན
པའི་འདུ་འགོད་ལ་དྲན་པ་ཉེ་བར་འཇོག་པའི
ཡོན་ཏན་སྟོབས་སུ་གྱུར་ནས་༎
སྟོན་གསུམ་རྩི་ཐོག་དང་འབྲས་བུ་སྨིན་པའི་ཚེ་ལེགས་པར་སྦྱར་བའི་ཡི་གེ་པ་ནི་།
སྦས་ཡུལ་པདྨ་དཀར་པོའི་རོང་སྒོ་འཛིན་པར་།
འཕྲོག་བྱེད་གཏམ་དུ་གླེང་བའི་གངས་ལྡན་གྱི་རི་བོ་དང་༌།
མ་ཧེའི་རྒྱལ་མཚན་གྱི་གནས་ལ་རང་དབང་དུ
བགྱིད་པའི་རྗེའུ་རིགས་ཀྱི་སློབ་མ་རྒྱལ་བ་ཆོས

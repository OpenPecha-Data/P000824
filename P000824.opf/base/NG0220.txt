ཕྱེ་གསུམ་ཐུན་གསུམ་ཁྲག་གསུམ་བརྡེག་པའི་རྫས་༎
སྐྱེར་ཚེར་རྟེན་ལ་ཐོད་པ་དར་གྱིས་དགབ་༎
གསལ་བ་ཞག་དགུ་དམོད་པ་དབབ་༎
བརྒྱ་བརྒྱ་བཟླས་ཤིང་ཐུན་ཁྲག་དག་ལ་བསྟིམ་༎
དྲག་སྔགས་བསྐུལ་བས་དུག་མདའ་ཁོག་དུ་སྐྱེལ་༎
རྩ་གཅོད་ཁོང་ཁྲག་སྐམ་ནས་ཤེས་པ་འཕོ་༎
སྔགས་ཀྱི་གྲངས་ལས་ཚད་ཀྱི་སྦྱོར་བ་མིན་༎
དྲག་ཏུ་བསྐུལ་གྱིན་ཐོད་ཁྲག་ཟོར་དུ་འཕུང་༌༎
ཐོད་པའི་པྲ་ངན་དྲག་པོ་སྔགས་ཀྱིས་བཟློག་། ལུས་བསྐྱོད་རྔམ་ཚིག་སྒྲ་དང་བཅས་པས་བྱ་༎
དྲེགས་པས་བསྐྱོད་ཅིང་རྔམ་པས་ཡུལ་ལ་འཕྲོ་༎
དྲག་པོ་སྔགས་ཀྱི་སྦྱོར་བ་འདི་ལྟ་སྟེ་༎
ཨེ་ཀ་ཡ་མ་སྲོག་ལ་ཛ་མུགས་ཐུན་རྦད་བྷྱོ་།
རྩ་ཁྲག་རྩལ་བྲེང་ཤག་ཐུན་རྦད་བྷྱོ་།
ར་མ་སྙིང་རྩ་ཧུར་ཡམ་ཐུན་རྦད་བྷྱོ་།
རྩ་ཁྲག་ཁྲམ་ཤིག་ཐུན་རྦད་བྷྱོ་།
གསད་པ་གསུམ་སྦྲེལ་དྲག་པོ་སྔགས་༎
གཉིས་སྦྲེལ་མཐའ་གསུམ་སྦྱོར་བ་མན་༎
རིག་པས་བརྟག་ལ་སྡེབས་ཀྱི་སྦྱོར་བ་བླང་༌༎
རིག་པ་གསུམ་དང་ལྡན་པ་ལྔ་རུ་བྱ་༎
གསང་བ་ལས་ཀྱི་རིམ་པ་བསྡེབ་དང་སྦྱར་།
སྦྱོར་བ་གབ་པའི་སྙིང་པོ་གསད་པ་ཡིན་༎
དྲག་སྔགས་མངོན་དུ་ཕྱུང་བའི་རྒྱུད་ལས་།
སྦྱོར་བ་དྲག་པོའི་ལེའུ་སྟེ་བཅུ་བཞི་པའོ་༎།
། གཞན་ཡང་ལོ་ཐོག་གཞོམ་པའི་སྦྱོར་བ་འདི་ལྟ་སྟེ་༎
དུར་ཁྲོད་རས་སམ་ཤོག་གུ་གྲུ་བཞི་ལ་༎
དབུས་སུ་རུས་སྦལ་ལྟོ་བ་སྟོང་པར་བྲི་༎
འཁོར་ལོ་རྩིབས་ཆེན་བཅུ་གཉིས་དག་དང་ལྡན་༎
འདྲེན་པའི་འབྲུ་བཞི་འབྱུང་བའི་འབྲུ་ལྔ་པ་༎
དབབ་པའི་སྔགས་བཞི་ཆུ་དྲིལ་ཟོར་ཐོགས་གཟར་༎
གཏའ་མ་ཐོད་པ་འདྲ་གཉིས་གཅིག་དང་གསུམ་༎
ཁྲག་ལྔ་སོ་ལྔ་འབྲུ་གསུམ་ཐལ་༎
རྟེན་གཉིས་འབྲུ་གསུམ་ཚིལ་གསུམ་དང་༌༎
བླ་གནས་ཡུལ་རྟེན་འདུག་པ་ཐོད་པའི་རྟེན་༎
སྦྱོར་བ་གཞོམ་ཕྱིར་ཁྲག་དང་དུག་གིས་གདབ་༎
དགུ་བདུན་ལྔ་རུ་ཐ་ཆུང་གསུམ་དང་སྦྱར་༎
ཁྲི་བརྒྱད་གང་དམིགས་ཁྲི་ཡིས་ལམ་དུ་གཞུག་། དམིགས་པ་གསུམ་གྱིས་གནས་ཡུལ་རྟེན་ལ་སྦྱར་༎
ཆུ་རྒོད་འཁྱགས་པ་རི་རུ་རྡིབ་ནས་འཇོམས་༎
དྲག་སྔགས་སྦྱོར་བ་བཞི་རུ་བསྡེབ་༎
ཨེ་ཀ་ཡ་མ་པྲ་མ་སྲུར་ཡ་བམ་།
ཕྲོམ་ཕྲོམ་ཧྲིལ་ཧྲིལ་ཉིད་འདྲིལ་ཕྲོམ་།
ཧྲིལ་ཤར་ཤར་ཡམ་ཡམ་འུབ་ཧྲིལ་བྷྱོ་།
ཕྲོམ་ཤར་ཤར་བྷི་ཏ་རཀྴ་ཤར་ཤར་རམ་ཐུན་ཡམ་ཤར་ཕོབ་།
ན་ག་གཟིར་ནན་དྲིལ་ཕོབ་།
དེ་བ་ཡུ་ནན་གཟིར་ཕོབ་།
མ་མ་རཀྴ་གཟིར་ཕོབ་།
སི་སི་ཡ་མ་ཙ་ཤུ་ལ་གཟིར་ནན་ཧྲིལ་ཤར་ཕོབ་།
འབྲས་བུ་རྩི་ཐོག་སྐྱེ་ཤིང་འཇོམས་༎
ལུས་དང་ཡན་ལག་འདོད་པར་སྦྱར་༎
དྲག་སྔགས་མངོན་དུ་ཕྱུང་བའི་རྒྱུད་ལས་།
ལོ་ཐོག་འཇོམས་པའི་ལེའུ་སྟེ་བཅོ་ལྔ་པའོ་༎  ༎ གཞན་ཡང་སྲུང་བའི་སྦྱོར་བ་ནི་༎
རིམ་པ་བརྒྱད་དང་ལྡན་པར་བྱ་༎
བཤིག་པ་འཁོར་ལོ་གཟུགས་དང་བརྡ་༎
དེ་བཞིན་གདུག་པ་གཟིར་བ་གསུམ་༎
ཁ་བཅིང་རང་གཟིར་སྦྱོར་བ་མཆོག་། དྲག་པོ་སྔགས་ཀྱི་སྦྱོར་བ་ཁྱད་པར་གྱིས་༎
གཞན་གྱིས་སྦྱོར་བ་བཤིག་ཅིང་གནོན་བྱེད་༄༅༎
གཟིར་བའི་ལས་༎
རྒྱ་ཤོག་དག་ལ་གང་གནོད་གཟུགས་དེ་བྲི་༎
སྙིང་གར་སྙིང་པོ་ཐ་མ་སྔགས་ཀྱིས་བསྐོར་༎
གའུ་སོ་སོར་བཅུག་ལ་གྲུ་གསུམ་རྩང་བཅས་བརྣག
། མཐིང་ནག་དུར་ཁྲོད་དར་རམ་རེ་བས་གཏུམས
༎ ཞག་གསུམ་བྲབས་ལ་མཐའ་རུ་བཀའ་རྟེན་གནན་༎
གཟུགས་ལ་བཤིག་པའི་སྦྱོར་བ་དང་པོ་ཡིན་༎
དུར་ཁྲོད་རས་ལ་སྙིང་པོ་བརྡ་མིད་བྲི་༎
སྔགས་ཀྱིས་བསྐོར་ལ་དུག་ཆུ་ཚ་བ་བསྐུ་༎
ལ་ཆའི་གའུར་སྦལ་པའི་ལྟོ་བར་བཅའ་༎
ཞག་གསུམ་ཐུན་བཞིར་བརྒྱ་དང་བཅུ་རུ་བྲབ་༎
ཐོན་ནས་དུ་བས་བདུགས་ལ་སེང་གེའི་ཁོག་པར་གནན་༎
བརྡ་ལ་གཤིག་པའི་སྦྱོར་བ་གཉིས་པའོ་༎
དུར་ཁྲོད་རས་ལ་ཐིག་སྐོར་གསུམ་དུ་བྱ་༎
དབུས་སུ་གྲུ་གསུམ་མིང་བཅས་འཁྲུལ་མིག་དུག་ལྔའི་སྔགས་༎
ཡང་ལོགས་རྩིབས་བཅུར་བཤིག་པའི་སྤུ་གྲི་དགོད་༎
རུས་སྦལ་ལྟོ་བར་དུག་ཁྲག་ཚ་བ་བསྐུ་༎
ཁ་སྦྱར་གོང་བཞིན་ཐོད་པ་དོང་དུ་གཞུག་། ལྷ་བསྒོམ་སྔགས་བཟླས་ཡུལ་ལ་དྲག་ཏུ་རྦད་༎
དྲག་པོ་སྔགས་ཀྱི་སྦྱོར་བ་གཅིག་གིས་བྱ་༎
ཨེ་ཀ་ཡ་མ་གྷས་མ་ཛ་ནིར་ཡ་།
སརྦ་ཤ་ཏྲུམ་སྟམ་བྷ་ཡ་ནན་འབྲིད་རྦད་།
འཁོར་ལོས་བཤིག་པའི་སྦྱོར་བ་གསུམ་པའོ་༎
གཞན་ཡང་ཀླུ་གཉན་ས་བདག་གདུག་པའི་ནད་དར་ན་༎
རྒྱ་ཤོག་དག་ལ་གཟུགས་བྲི་ན་ག་སྔགས་ཀྱིས་བསྐོར་༎
ནད་ཁྲག་དུག་ཁྲག་ཚ་བས་ཞིང་རས་གྲིལ་༎
ཐོད་པ་དོང་དུ་མནོལ་ཁྲག་ཞག་བདུན་བྲབ་༎
ཉ་སྟོང་ལྷ་བསྒོམ་གཟིར་སྔགས་མཐའ་རུ་གནན་༎
ས་དང་ན་ག་སུ་ཡི་མཐའ་རུ་བྲི་༎
བརྡ་དང་མིང་སྦེལ་སྙིང་གཟེར་སྔགས་ཀྱིས་བསྐོར་༎
གོང་བཞིན་སྦྱོར་བ་ཕག་ཐོད་ཆུ་མཆོག་གནན་༎
དུར་མཆེད་བཀའ་རྟེན་གནོད་པའི་ས་རུ་གནན་༎
གཞན་ཡང་གདུག་པ་གཟིར་བའི་འཁོར་ལོ་ནི་༎
དུར་ཁྲོད་རས་དང་ཤོག་བུ་གྲུ་བཞི་ལ་༎
ཐིག་སྐོར་རིམ་གསུམ་དབུས་སུ་ས་ན་ག་། འཁྲུལ་མིག་བཞི་གཉིས་ཧེ་བྷ་རྩ་བའི་སྔགས་༎
རྩིབས་བརྒྱད་སྤུ་གྲིས་གདུག་པའི་ཞེན་ཆགས་གཅོད་༎
རུས་སྦལ་ལ་སོགས་ཁྲི་བརྒྱད་མནོལ་ཁྲག་བྲབ་༎
ཐོན་ནས་གཟིར་ཞིང་མཐའ་རུ་གནན་པ་བྱ་༎
ཧེ་བྷ་ཡ་མ་ཐི་པ་ར་ཡ་།
ས་ན་ག་སྙིང་གཟེར་སྲོག་ལ་མྱོག་རྦད་།
ས་ན་ག་སྙིང་སྤུར་ནན་ནན་།
གཞན་ཡང་གནོད་བྱེད་ཁ་བཅིང་བ་༎
སྦྱོར་བ་གཞན་མིང་སྔགས་ཀྱིས་བྱ་༎
སརྦ་ཙིཏྟ་གཟིར་ཐུམ་བིགྷྣམ་ནན་།
གཞན་ཡང་སྟོབས་ཀྱིས་བདག་པོ་ནང་གཟིར་ན་༎
རྒྱ་ཤོག་གཟུགས་བྱས་ལྟོ་བར་འཁོར་ལོ་བཅའ་༎
ཐིག་སྐོར་གསུམ་ལྡན་དབུས་སུ་ཡ་དང་ཀ་། འཁྲུལ་མིག་བཅུ་ལ་གཤིག་པའི་སྤུ་གྲི་དགོད་༎
མཐའ་མའི་བཅུ་གཉིས་རྩིབས་ལ་རང་གཟིར་རྩ་བའི་སྔགས་༎
དུག་ཁྲག་བྲབ་ལ་རྟེན་གྱི་ཕུར་པས་བསྡིག་།
རང་ཉིད་ཟིལ་ནོན་དམིགས་པ་གཅེར་བུར་བརྟག་།
སྔགས་བཟླས་དམ་བདར་ཐུན་བྲད་ཁྲག་གིས་བྲབ་༎
དྲག་པོ་ཐོན་ནས་ཞག་གསུམ་གཅིག་ན་ཕྱེའོ་༎
སྔགས་ཀྱི་སྦྱོར་བ་འདི་ལྟ་༄༅༎
སྟེ་༎
ཨེ་ཀ་ཡ་མ་གྷ་ཛ་ནི་ར་ཡ་།
ཨེ་ཡ་ཧུར་ཐུམ་ཤ་ཏྲུམ་འདྲིད་ཁང་ཤག་ཡ་རི་།
རང་གི་ལུས་བསྲུང་གཞན་གྱི་སྦྱོར་བ་དབྲལ་༎
མཆོག་ཏུ་གསང་བ་རང་གཟིར་མེད་པའི་གནས་༎
དྲག་སྔགས་མངོན་དུ་ཕྱུང་བའི་རྒྱུད་ལས་།
བསྲུང་བ་ཁྱད་པར་གྱི་ལེའུ་སྟེ་བཅུ་དྲུག་པའོ
༎ ༎ དེ་ནས་ཡང་བཅོམ་ལྡན་འདས་ཀྱིས་དྲག
སྔགས་དབང་སྡུད་ཀྱི་སྦྱོར་བ་འདི་གསུངས་སོ་༎
སྲིད་པ་ལས་ཀྱི་མཐའ་སྡུད་དུ་༎
དབང་སྡུད་ལས་ཀྱི་འཁོར་ལོ་བརྟག་། ལས་ཀྱི་ཚེ་བདག་ལྟོ་བ་ན་༎
སྲིད་པ་སྔགས་ཀྱི་འཁོར་ལོ་གནས་༎
དེ་ཡི་རིམ་པ་འདི་ལྟ་སྟེ་༎
སྲིད་པའི་འཁོར་ལོ་མུ་ཁྱུད་ལྔ་༎
ལྟོ་བ་ཆོས་ཀྱི་ཕོ་བྲང་ཧུམ་༎
དེ་ཡི་ཕྱི་རིམ་འཁྲུལ་མིག་ནི་༎
གསད་པ་དྲག་པོའི་སྔགས་ཀྱིས་དགང་༌༎
གཉིས་པ་འཁྲུལ་མིག་རྩ་སྦུབ་བརྒྱད་༎
གནས་པ་སེར་བའི་སྔགས་ཀྱིས་དགང་༌༎
དེ་ཡི་ཕྱི་མིག་བཅུ་གཉིས་ལ་༎
ཡན་ལག་སྦྱོར་བའི་དྲག་སྔགས་ཏེ་༎
གཤིན་རྗེ་མ་མོ་བདུད་དང་རྒྱལ་༎
ཞི་ཁྲོ་སྲི་ཅན་གཟིར་བའི་སྔགས་༎
སྙིང་གཟེར་གདུག་པ་གཟིར་བའི་སྔགས་༎
ཕོ་མོ་མ་ནིང་འཕོ་བའི་སྔགས་༎
བཅུ་གཉིས་ལས་ཀྱི་སྐབས་ཀྱི་གནས་༎
འཁྲུལ་མིག་བཞི་ལ་བརྡ་ཡིས་གང་༌༎
ཀུན་འབྱུང་རྩ་བའི་འཁོར་ལོ་ཡིན་༎
ལས་ཀྱི་ཡན་ལག་ཕྲལ་ལ་སྟེ་༎
ཐུན་གྱིས་གཟུགས་ལ་བརྡེག་པ་ཡིན་༎
མནན་པ་ལ་སོགས་གོང་བཞིན་སྦྱར་༎
ཨ་ཀྲོའི་མཐའ་རུ་ཤིས་པར་གསུངས་༎
སྐབས་དང་སྦྱར་ལ་ཐུན་མོང་སྤྱད་༎
གཡེང་མིན་བདེ་བའི་ཉམས་ཀྱིས་བརྟགས་༎
གདེང་དང་ལྡན་ན་མཆོག་ཏུ་བསྔགས་༎
(༡༥)༄༅༎ མིང་རུས་བཅའ་༎
སྔགས་ཀྱི་དབྱེ་བ་འདི་ལྟ་སྟེ་༎
ཧེ་ཀ་ཧེ་ཏུན་རཀྴ་རྦད་།
ཡ་མ་ཧེ་སད་རཀྴ་རྦད་།
ཁ་རཀ་ཙ་ཐུར་རཀྴ་རྦད་།
གྷུས་སྨ་ཛ་ནི་རཀྴ་རྦད་།
ཐར་ཀང་སད་ཀ་ར་ཡ་དགྲ་བོའི་སྲོག་མ་ར་ཡ་རྦད་།
ཡ་མ་ཨེ་ཀ་ར་ཛ་འདྲི་མ་ནན་༎
མ་ཧ་སང་ཙ་རུ་ར་ནན་།
པྲ་མ་ས་ར་ན་ག་ཐི་ས་ར་ནན་།
ནྲི་ཏྲི་ར་ཙ་མ་ར་ཡ་རྦད་ནན་།
ཨེ་ཀ་ཧེ་ཀ་ཨེ་མ་ཀེ་ཡ་མ་ཧེ
སང་པྲ་མ་ཁྲག་ལ་ཕྲོམ་ཕྲོམ་ཧྲིལ་ཤར་ཤར
དྲག་ཏུ་ཕྲོམ་ཕྲོམ་ཤར་ཤར་ཧྲིལ་བྷྱོ་།
ཕྲོམ་ཤར་ཤར་ཀ་མ་ད་རི་ཧྲིལ་ཕྲོམ་།
ས་ན་ག་ཙིཏྟ་རོ་མྱག་ཕྲོམ་ཕྲོམ་ཤར་ཤར་ཏྲག་ཏུ་ཧྲིལ་སྙིང་གཟེར་ཁམ་ཤག་ཕོབ་།
ཨེ་ཀ་ཧེ་ཀ་འདྲི་མེ་ཧེ་ཀམ་ཏྲམ་ཡམ
ཧེ་ཀམ་བྷི་ས་མ་སྨ་ཛར་ཀུས་མ་ཛ
ནི་། ཛ་རང་སད་ཀར་ཡ་ཧུམ་ཕཏ་།
ཨེ་ཀ་ཡ་མ་ཧེ་ཀ་འདྲི་མ་ཡ་རག་མོ་རཀྴེ་མ་བྷྱོ་།
ཨེ་ཀ་ཡ་མ་ཧེ་ཀ་འདྲི་མ་ཡ་སརྦ་ཙིཏྟ་གཟེར་ཐུམ་བིགྷྣམ་།
ཨེ་ཀ་ཡ་མ་ཧེ་སང་སད་ཀ་ར་ཡ
ཛ་རམ་རྦད་སརྦ་ཤ་ཏྲུམ་ནན་གཟིར་ཐུན་བྷྱོ
། ཨེ་ཀ་ཡ་མ་དུན་བྷྱོ་ཀ་དུ་ཛ
རམ་ཡ་མ་ཤ་ཏྲུམ་སད་ཀ་ར་ཡ་ཐུན
། ། གཟེར་རྦད་བྷྱོ་།
ཨེ་ཀ་ཡ་མ་ཀ་དུན་ཛ་རམ་སད་ཀ་ར་ཤ་ཏྲུམ་ན་གཟིར་ཐུན་རྦད་།
ད་རམ་ཤ་ཏྲུམ་སད་ཀ་ར་ཡ་རྦད་།
ཡ་མ་ཧེ་སང་བྲ་མ་ཁྲག་ཙ་ཏྲི་ཤ་ཏྲུམ་རམ་ཐུན་གཟིར་རྦད་།
ཧེ་སང་ཡ་མ་སད་ཀ་ར་ཡ་།
ས་ན་ག་ཤ་ཏྲུམ་སྙིང་གཟེར་ཧུམ་རྦད་།
ཡ་མ་ཀ་དུན་ཛ་རམ་སད་ཀ་ར་ཡ་།
བྷ་ཏི་ཡ་ཤ་ཏྲུམ་ན་ཁམ་ནན་ཐུན་གཟིར་རྦད་།
ཡ་མ་རཀྴ་ཐུན་རྦད་།
ཨེ་ཀ་ཧེ་ཀ་ཡ་མ་༄༅༎
ན་ག་སྙིང་གཟེར་ཐུན་།
རྩ་བ་འདྲི་མ་ཐི་བ་ར་ན་ག་ཐུན་གཟིར་རྦད་།
ཨེ་ཀ་ཧེ་ཀ་ན་ག་སྦུར་ནན་།
ཨརྱ་ག་རུ་ན་ན་ག་མ་ར་ཡ་ནན་།
ཧེ་བམ་ཐི་པ་ར་ན་ག་སྦུར་ནན་།
སྟྭམ་བྷ་ཡ་ནན་།
ཨེ་ཀ་ཡ་མ་དུ་མ་ཐི་བ་ར་ན་ག་ཐུན་གཟིར་རྦད་འདྲི་མ་དུན་ཛ་།
ཧེ་སམ་ཡ་མ་དུན་ཡ་མ་ནྲྀ་སརྦ་ཤོ་ན་ཡ་ནན་།
དེ་དག་ལས་ཀྱི་སྦྱོར་བ་ཀུན་༎
དོན་ལྡན་ཐབས་ཀྱི་རྒྱལ་པོས་བྱ་༎
དབང་སྡུད་སྔགས་ཀྱི་སྦྱོར་བ་ཀུན་༎
སྐུ་ཡི་བསྙེན་མ་མཐའ་རུ་སྦྱར་༎
དྲག་པོར་སྦྱོར་ན་རང་ལ་ཉེན་༎
རིག་པའི་སྟོབས་ཀྱི་ཕྱག་རྒྱས་འཕང་༌༎
ལས་རྣམས་རྩ་བར་དྲིལ་བ་ཡིན་༎
དྲག་སྔགས་བརྒྱད་གཉིས་གཅིག་གིས་རྫོགས་༎
དྲག་སྔགས་མངོན་དུ་ཕྱུང་བའི་རྒྱུད་ལས་།
དབང་སྡུད་རྩ་བའི་ལེའུ་སྟེ་བཅུ་བདུན་པའོ་༎
༎ དེ་ནས་ཡང་བཅོམ་ལྡན་འདས་ཀྱིས་ངེས་པའི
དོན་འདི་གསུངས་སོ་༎
སྦྱོར་བ་མི་ཤེས་སྦྱོར་བྱེད་པ་༎
གཉིས་སུ་མེད་པའི་སྦྱོར་བ་མ་ཤེས་ན་༎
བཏགས་ལ་དོན་གྱི་ངོ་བོར་འཛིན་པ་ཡིས་༎
མངལ་གྱི་གྲོང་ཁྱེར་བརྒྱུད་པའི་བདུད་ཀྱིས་ཟིན་༎
ཐབས་ལམ་གསང་བའི་དོན་དང་ལྡན་གྱུར་ན་༎
སྣང་སྲིད་ཆགས་པའི་སྤྱོད་པས་མེ་འབར་ཀྱང་༌༎
གཉིས་མེད་ཕྱག་རྒྱར་གྲོལ་བའི་འབྲས་བུར་བགྲོད་༎
སྒྲོལ་བ་མི་ཤེས་སྒྲོལ་བྱེད་པ་༎
སྐྱེ་ཤི་མེད་པའི་གདེང་དང་མི་ལྡན་ན་༎
རྩོལ་བས་སྒྲོལ་བ་མུ་སྟེགས་འཁྲུལ་པ་སྟེ་༎
ལས་ཀྱི་སྲིན་པོས་བཅིངས་པའི་བདུད་ཀྱིས་ཟིན་༎
བྱར་མེད་རྫོགས་པས་སྲོག་ཀྱང་གཅད་དུ་མེད་༎
ཡེ་ཤེས་ཆེན་པོའི་ཕྱག་རྒྱར་རང་གྲོལ་ན་༎
ཁམས་གསུམ་སེམས་ཅན་དུས་གཅིག་སྲོག་བཅད་ཀྱང་༌༎
ཆོས་སྐུ་བདེ་བ་ཆེན་པོ་བགྲོད་པ་མེད་པར་རྟོགས་༎
སྤྱད་དུ་མེད་པའི་ཕྲིན་ལས་མ་ཤར་ན་༎
དཔེ་ལ་མཚོན་བྱེད་ལུས་མེད་སྤྱོད་པ་ནི་༎
ལས་ཀྱི་རྣམ་སྨིན་དམྱལ་བའི་བཙོན་རར་ཚུད་༎
རྩོལ་བ་བྱས་པས་རྟག་པའི་བདུད་ཀྱིས་གཟིར་༎
སྤྱད་དུ་མེད་པའི་ཕྲིན་ལས་སྤྱོད་ཤེས་ན་༎
ལྷ་སྲིན་ཀུན་གྱི་མིང་དང་མཚང་སྨོས་ནས་༎
ལས་ལ་མངགས་ནས་ཕོ་ཉར་ཀུན་རྦད་ཀྱང་༌༎
བླང་དོར་མེད་པས་རོལ་པའི་སྤྱོད་པར་དག་། བསྙེན་བསྒྲུབ་རྩོལ་མེད་སྔགས་དོན་མ་ཤེས་ན་༎
ཕྱི་ནང་རྟགས་ལ་བརྟེན་ནས་སྒྲུབ་བྱེད་པ་༎
མི་ཤེས་སྲོག་ལ་རྩོལ་བས་རང་བདུད་རང་ལ་འཁོར་༎
མནར་མེད་དམྱལ་བའི་གནས་ལ་ཐེ་ཚོམ་མེད་༎
བསྙེན་བསྒྲུབ་རྩོལ་མེད་སྔགས་ཀྱི་དོན་ཤེས་ན་༎
སྲིད་གསུམ་མཁའ་འགྲོ་འདུས་པའི་སྲོག་དངས་མ་༎
ལྷ་སྲིན་ཀུན་གྱི་སྲོག་སྙིང་དྲིལ་བའི་མཆོག་། དྲག་པོ་ཨེ་དང་ཡན་ལག་སྦྱོར་བ་ནི་༎
རྡོ་རྗེའི་བཟླས་པས་ཡེ་ཤེས་རོལ་པར་ཤར་༎
གང་མཐོང་ཅི་སྤྱད་ལྷུན་གྲུབ་མཐའ་གཉིས་གྲོལ་༎
ནམ་མཁའ་རིན་ཆེན་ལྷུན་པོ་རྒྱ་མཚོ་ལྟར་༎
དོན་གཉིས་སྨིན་པ་ཡོན་ཏན་ལྷུན་གྱིས་གྲུབ་༎
མ་བཅིངས་གྲོལ་མེད་བགྲོད་པའི་འབྲས་བུར་སྨིན་༎
སྣང་སྲིད་འཁྲུལ་པ་དུག་ལྔའི་སྨག་རུམ་དུ་༎
སངས་རྒྱས་བཀའ་ཡི་དྲག་སྔགས་ཡེ་ཤེས་ཉི་མ་ཤར་༎
སྔགས་ཀྱི་གོ་༄༅༎
མཚོན་དྲག་སྔགས་མེ་རླུང་འདི་༎
ཡེ་ཤེས་གཉིས་མེད་རང་ལས་ཆོས་སྐུར་གསལ་༎
དྲག་སྔགས་མངོན་དུ་ཕྱུང་བའི་རྒྱུད་ལས་།
རྩོལ་བ་དང་བྲལ་བའི་ལེའུ་སྟེ་བཅོ་བརྒྱད་པའོ
༎ ༎ དེ་ནས་ཡང་བཅོམ་ལྡན་འདས་ཀྱིས་མགོ
དགུ་པའི་སྦྱོར་བ་འདི་གསུངས་སོ་༎
རྣམ་གྲངས་སྦྱོར་བ་བཞི་རུ་བཀོད་༎
རྣལ་མའི་འཁོར་ལོ་སྤོགས་པ་གཉིས་༎
ལོ་ཏོག་གཞོམ་དང་བསྲུང་བའོ་༎
རྣལ་མའི་སྦྱོར་བ་འདི་ལྟ་སྟེ་༎
དུར་ཁྲོད་གདུག་པའི་བདེ་གནས་སུ་༎
དུར་ཁྲོད་རས་ལ་འཁོར་ལོ་བྲི་༎
སྨེ་བ་ལྔ་དང་ཚ་བ་བསྐུ་༎
དབུས་ནས་ཐིག་སྐོར་བཞི་རུ་བསྐོར་༎
གྲུ་གསུམ་ཟླ་ཁམ་ལྕགས་མཁར་བཞི་༎
མཚམས་བཞི་རྡོ་རྗེའི་ཀ་བས་འདེག་། ཐོད་པའི་ར་བ་བརྒྱད་གཉིས་ལྡན་༎
ཕྱི་རིམ་ལྕགས་མཁར་བཅུ་དྲུག་ལ་༎
མཚམས་སུ་རིན་ཆེན་ཀ་བ་དེ་བཞིན་ས་རིའི་མཚམས་༎
དེ་ཡི་ཕྱི་རིམ་སྦྲུལ་གདུག་ཆུན་པོས་བསྐོར་༎
སྲིད་པ་རུས་སྦལ་ཁྲ་བོའི་ལྟོ་ན་གནས་༎
དེ་དག་དགོད་ཅིང་གནས་པའི་རིམ་པ་ནི་༎
དབུས་སུ་བརྣག་པའི་མིང་རུས་བྲི་༎
ཟླ་ཁམ་གསུམ་ལ་ཕ་མེས་དུར་དུ་སོང་བ་ཡི་༎
དེ་བཞིན་བརྣག་པར་བྱ་བའི་སྣག་ཚ་ཁྲག་གིས་བྲི་༎
ཟླ་ཁམ་གཅིག་ལ་སྲུང་བའི་ལྷ་རྣམས་བྲི་༎
འཁྲུལ་མིག་བཞི་ལ་སྤུ་གྲི་ཚན་བཞི་དགོད་༎
དེ་ཡི་ཕྱི་རིམ་འཁྲུལ་མིག་བཅུ་དྲུག་ལ་༎
དྲག་པོ་དབང་སྡུད་ལས་ཀྱི་རྒྱལ་པོ་གཉིས་༎
ཁྲོ་བོ་རྔམ་པའི་སྒྲ་དང་བདུད་ཀྱི་སྙིང་པོ་གཉིས་༎
གཤིན་རྗེ་ཉིད་དང་མ་མོའི་སྙིང་པོ་གཉིས་༎
ཆགས་བྱེད་མ་དང་སྲིན་པོའི་སྙིང་པོ་གཉིས་༎
ཤན་པ་བཙན་དང་དམུ་ཡི་སྙིང་པོ་གཉིས་༎
ཤན་པ་ལས་མཁན་སྒྲོལ་བྱེད་སྙིང་པོ་གཉིས་༎
དྲེགས་པ་ཅན་དང་ནམ་མཁའི་སྙིང་པོ་གཉིས་༎
སྲོག་བདག་ཕོ་མོ་གསོད་པའི་སྙིང་པོ་གཉིས་༎
རང་རང་ལྕགས་མཁར་འབར་བའི་གནས་དེ་ནས་༎
དྲག་ཏུ་བསྐུལ་གྱིས་ཤན་པ་དག་ལ་རྦད་༎
འཁོར་ལོ་མཚོན་ཆེན་དྲག་སྔགས་མེ་དབལ་དྲུག་། འཁྲུལ་འཁོར་མེ་རླུང་སྤུ་གྲི་ཐོག་ཆེན་འདིས་༎
ལུས་བཤིག་རྩ་གཅད་ཁྲག་དང་བག་ཆགས་སྐེམས་༎
ཤེས་པ་རྟེན་དང་དབང་པོ་ཡུལ་ལས་འབྱེད་༎
རྟེན་གཅིག་ལུས་ལ་ཤེས་པ་ཀུན་བསྡུས་ཐིམ་༎
ཁ་སྦྱོར་འཁོར་ལོ་ཐོད་པ་ག་བུར་གཞུག་། ཉིན་མཚན་དྲིལ་གཏོར་མིང་བཅས་སྤུ་གྲི་སྦྱར་༎
ཐོད་པའི་གསེབ་ཏུ་ཐུན་གྱི་སྤུ་གྲི་དགོད་༎
རི་རྒྱལ་རྦབ་དང་གསེར་གྱི་དགུ་ཐོག་ལྟར་༎
སྦྲུལ་གྱི་གསེབ་ཏུ་གནན་པའི་སྤུ་གྲི་དགོད་༎
གསེར་གྱི་ས་གཞི་རི་རབ་བརྟན་ལྟར་བཟླས་༎
གྲུ་གསུམ་ནང་དུ་བརྣག་པའི་རྟེན་རྣམས་བཞག་། མཐིང་ནག་ཁ་བཅད་གསད་པའི་སྦྱོར་བ་བརྩམ་༎
བརྒྱད་དམ་བཅུ་གཉིས་དྲིལ་གཏོར་དྲག་སྔགས་བཟླས་༎
སྦྱོར་བ་ཐོན་ནས་ཐོད་པ་གཟིར་ཞིང་བཅའ་༎
རི་རབ་ཕོ་བྲང་གདུག་པའི་ཀླུ་ལ་གཏད་༎
ཉ་སྟོང་ཁ་གསོ་ཐོད་ཁྲག་དུག་བཟའ་འཕང་༌༎
དྲག་པོ་སྔགས་ཀྱི་དམོད་པ་འདི་ལྟ་སྟེ་༎
ཨེ་ཀ་ཧེ་དུན་ཡ་མ་རག་ཤ་མ་ཛ་མུན་ཏྲི་།
ཤམ་ཙང་ཀྲིང་ཤུ་༄༅༎
སྙིང་༌།
དགྲ་བོའི་སྲོག་ལ་ནྲྀ་ཤ་ཏྲུམ་མ་ར་ཡ་རྦད་།
སྲོག་སྟྭམ་བྷ་ཡ་ནན་།
སྲོག་ལ་ནྲྀ་ཤག་རྦད་ཡམ་ཐུན་བྷྱོ་།
མེ་རླུང་སྦྱོར་བ་ལས་ཀྱི་མཆོག་། རྣལ་མས་གསད་པའི་སྦྱོར་བ་ཡིན་༎
དྲག་སྔགས་མངོན་དུ་ཕྱུར་བའི་རྒྱུད་ལས་།
རྩ་བའི་སྦྱོར་བའི་ལེའུ་སྟེ་བཅུ་དྲུག་པའོ་༎  ༎ གཞན་ཡང་གསད་པའི་སྦྱོར་བ་ནི་༎
མ་གྲུབ་སྤོགས་ན་ལྟོ་དཀྲུག་བཅའ་༎
རས་ལ་ཐིག་སྐོར་བཞི་རུ་བསྐོར་༎
གྲུ་གསུམ་ཟླ་ཁམ་མིང་རུས་ལྷ་༎
འཁྲུལ་མིག་བཅུ་དྲུག་རྩ་བའི་སྔགས་༎
ཡང་ལེགས་བཅུ་དྲུག་སྤུ་གྲི་མཚོན་༎
ཐ་མ་སྦྲུལ་བཞིའི་ར་བས་བསྐོར་༎
གཅོད་ཅིང་གནོན་པའི་འཁོར་ལོ་ཡིན་༎
བླ་སེམས་འཆང་བ་དྲག་པོའི་གནས་༎
གདུག་པ་སྲེག་བྱེད་ལས་ཀྱི་མེ་༎
ལུས་སེམས་རྟེན་འབྲེལ་འགུག་པའི་རླུང་༌༎
སྲོག་དབུགས་འཆད་པ་གཤེད་གསང་མཛོད་༎
རྩ་གཅོད་དབུགས་བྲལ་མཚོན་ཆེན་དུག་། སྲོག་དང་ལས་སྡུད་ཟེ་ཡི་ལྕགས་༎
དབང་པོ་གནོན་པ་རི་བོའི་རྦབ་༎
ལས་སྦྱངས་ཤེས་སྨིན་ཕྱག་རྒྱ་བརྟན་༎
གདུག་པའི་མཚོན་ཆ་ངར་བླུད་ལ་༎
དྲག་སྔགས་ལྟོ་དཀྲུག་ཁྲི་བརྒྱད་གཉིས་༎
མཚན་མོ་བསྐུལ་གྱིན་དྲིལ་བའི་སྔགས་༎
ཐོན་ནས་ཐོད་མཁར་གདུག་པས་གདབ་༎
ཐུན་ཁྲག་དུག་གཟེར་ཁ་གསོ་བསྐྱེད་༎
ཤེས་པའི་ཁྱད་པར་གསུམ་ལྡན་འཕང་༌༎
དབང་པོ་རྣོ་མྱུར་གསལ་འཕྲོ་སྡུད་༎
གདེང་གསུམ་སྔགས་སྐོང་རྒྱས་པར་བགྲོད་༎
དྲག་སྔགས་སྦྱོར་བ་འདི་ལྟ་སྟེ་༎
ཨེ་ཀ་ཧེ་དུན་རག་ཤ་ཡ་མ་ཙ་ཛ་ཤུ་ཏྲི་ཤམ་མུག་ཏྲི་སྙིང་༌།
དགྲ་བོའི་སྲོག་ལ་ཡོངས་ཐུམས་ཤིག་རྦད་།
སྟྭམ་བ་ཡ་གཟིར་ནན་།
སྲོག་ཁྱེར་ཡམ་ཤིག་ཧྲི་ཐུམས་མྱོག་ཐུན་བྷྱོ་།
གཞན་ཡང་ལས་ཀྱི་རིམ་པ་ནི་༎
སྤྲུལ་པས་ལོ་ཐོག་གཞོམ་པ་ལས་༎
དུར་ཁྲོད་རས་སམ་ཤོག་བུ་ལ་༎
ཐིག་སྐོར་རིམ་པ་གསུམ་དུ་བསྐོར་༎
དབུས་སུ་གྲུ་གསུམ་ཡུལ་གྱི་མིང་༌༎
ཟླ་གམ་སྦྱོར་བ་གཞོམ་པ་བྲི་༎
ཕྱི་རིམ་འཁྲུལ་མིག་བཅུ་དྲུག་ལ་༎
རྩ་བའི་དྲག་སྔགས་རྣལ་མ་བཀོད་༎
ཐ་མ་རྩིབ་ཆེན་ཉི་ཤུ་ལ་༎
དབབ་པའི་སྤུ་གྲི་དྲག་པོ་དགོད་༎
རུས་སྦལ་ལྟོ་བར་སྦྱོར་བ་བསྡུ་༎
ཁ་སྦྱོར་ཐོད་པ་ཞབས་མས་གྲིལ་༎
ཁྲག་སྣ་དུག་སྣ་སྔོ་ན་བརྡེབ་༎
སྤྲུལ་པའི་བསྒོམ་གྱིན་བསྐུལ་ལ་བཟླས་༎
སྦྱོར་བ་ཐོན་ནས་གཏའ་མ་གཞུག་། དྲག་སྔགས་སྟོང་དུ་རྒྱུན་མི་གཅད་༎
སྟོན་ཟླ་གསུམ་དུ་དབབ་པ་བརྩམ་༎
ཟོར་དང་དུ་བ་ཐབ་དང་གཟིར་༎
ཁྲག་དང་དུག་རྫས་སྔོ་སྣ་དུག་། ལྕགས་ཕུར་དྲག་སྔགས་ཁྲི་བཞིར་ལྡན་༎
གདུག་པའི་རྟེན་དང་གཟུགས་ལ་བརྡེག་། དྲེགས་པ་ཀུན་གྱི་མཐུ་དྲིལ་བའི་༎
སྔགས་ཀྱི་རྒྱལ་པོ་འདི་ལྟ་སྟེ་༎
ཨེ་ཀ་ཧེ་དུན་ཡམ་ཡམ་ཤམ་ཛྭ་མུན་ཏྲི
ཤམ་རམ་ཀྲིང་ཤུ་སྙིང་ཕྲོམས་ཕྲོམས་ཤར་ཤར་ན
ག་ཧུར་ནན་ཕྲོམ་ཕྲོམ་ཤར་ཤར་ཧྲིལ་ཧྲིལ་དྲག
ཏུ་ཕོབ་ཕྲོམ་ན་ག་ཛ་ཡམ་སྙིང་གཟིར་ཙི
ཏ་ནན་ཕྲོམ་། ཤར་ཤར་ཧྲིལ་བྷྱོ་།
ལོ་ཐོག་གཞོམ་པ་དྲག་པོའི་ལས་༎
ཐོད་པ་སྟོབས་དང་ལྡན་པའོ་༎
གཞན་ཡང་སྤྲུལ་པའི་ཚེ་བདག་གིས་༎
གསུང་བཞིན་གཟིར་བ་འདི་ལྟ་༄༅༎
སྟེ་༎
ཐམས་ཅད་གཅིག་ཏུ་དྲིལ་བའི་ལས་༎
ཤོག་བུ་གྲུ་བཞི་ཆ་མཉམ་ལ་༎
འཁྲུལ་འཁོར་རིམ་པ་གསུམ་དུ་བསྐོར་༎
སྲིད་པའི་རུས་སྦལ་ལྟོ་བར་བྲི་༎
དབུས་སུ་གྲུ་གསུམ་གང་གནོད་བྲི་༎
འཁྲུལ་མིག་བཅུ་དྲུག་རྩ་བའི་སྔགས་༎
ཡང་ལོགས་བཅུ་བཞི་སྤུ་གྲི་རྩིབས་༎
ལས་ནི་སྣ་ཚོགས་རྩ་བ་གཅིག་། ཟླ་ཁམ་མེ་ཏོག་བསྲུང་བའི་འབྲུ་༎
བཅུ་བཞི་བཀོད་ལ་སྐབས་དང་སྦྱར་༎
ཁྲག་དང་དུག་ཆུ་ཚ་བ་བསྐུ་༎
ཐོད་པ་དང་བཅས་སྦྱོར་བ་བརྩམ་༎
ཞག་བདུན་སྔགས་བཟླས་དྲག་ཏུ་བསྐུལ་༎
ལྷ་བསྒོམ་བཀའ་རྟེན་འོག་ཏུ་གནན་༎
སྔགས་ཀྱི་རྩ་བ་གཉིས་སུ་བྱ་༎
བཅུ་དྲུག་བཅུ་གཉིས་རྣོ་དང་ཤིས་༎
རིག་པ་སྟོབས་དང་བརྡ་ཡིས་སྦྱར་༎
དྲག་སྔགས་སྦྱོར་བ་འདི་ལྟ་སྟེ་༎
ཨེ་ཀ་ཧེ་དུན་ཡམ་མམ་ར་ཤམ་ཛ་མུ་ན་དྲི་ཤམ་རམ་ཀྲིང་ཤུ་།
སརྦ་དུ་རམ་ཨུ་ནན་གཟེར་ཕྱུང་སྦུར་ནན་སྲོག་ལ་མྱོགས་རྦད་།
དྲག་སྔགས་མངོན་དུ་ཕྱུང་བའི་རྒྱུད་ལས་།
ཡན་ལག་གི་སྦྱོར་བའི་ལེའུ་སྟེ་ཉི་ཤུ་པའོ
༎ ༎ དེ་ནས་ཡང་བཅོམ་ལྡན་འདས་ཀྱིས་དྲག
སྔགས་ཡོངས་སུ་སྨིན་པའི་དོན་འདི་གསུངས་སོ་༎
ཨེ་མ་ཆོས་སྐུ་བྱང་ཆུབ་སེམས་༎
སྐྱེ་འགག་མེད་པའི་ངོ་བོར་གནས་༎
མ་བཅོས་བདེ་ཆེན་ལྷུན་གྱིས་གྲུབ་༎
ཡེ་ཤེས་ཐིག་ལེ་ངང་ལ་རྫོགས་༎
ཐབས་ཀྱི་རྒྱལ་པོ་རྡོ་རྗེ་ཡིས་༎
གསང་བ་ཡོངས་སུ་རྫོགས་པ་ཡི་༎
དྲག་པོ་སྔགས་ཀྱི་དམོད་པ་གདམས་༎
ཀུན་ཏུ་བགྲོད་པ་གསུམ་གྱིས་སྦྱང་༌༎
བདེ་བའི་ལམ་ཅན་གཞན་ལས་མིན་། ཡེ་ཤེས་རིག་པ་སྣང་བར་སྤྱད་༎
རྒྱུད་ཀྱི་རྒྱལ་པོ་མངོན་ཕྱུང་འདི་༎
མ་འོངས་དམ་ལྡན་སྲུང་བྱེད་ན་༎
ད་ཡང་དམ་ལས་མི་གཡེལ་བསྲུང་༌༎
འཆི་བདག་དྲེགས་པ་སྟོབས་ཅན་ཀུན་༎
དམ་ཚིག་བཀའ་ཡི་འཁོར་ལོ་སྲུངས་༎
ཨེ་མ་ཧོ་རིག་པའི་བཀའ་རྒྱུད་འདི་༎
བདེ་བའི་ལམ་ཅན་དག་པ་དང་༌༎
མ་བསྒྲིབས་ལམ་ལ་གནས་པ་དང་༌༎
འཆི་བདག་ཚོགས་ཀྱི་དགེ་འདུན་ཀུན་༎
རིག་པའི་ལམ་ལ་ཞུགས་པ་དང་༌༎
འཆི་བདག་དྲེགས་པ་མྱོས་པ་དང་༌༎
འཐོམས་པའི་ཚོགས་དང་ཁྲག་སྐྱུགས་ཚོགས་༎
ཕུང་བྱེད་མངག་པ་གདུག་པའི་ཚོགས་༎
འཁོར་ན་གནས་པའི་དམ་ཅན་ཀུན་༎
སངས་རྒྱས་བཀའ་ཡི་རྒྱུད་འདི་ཟུང་༌༎
གཉིས་མེད་བགྲོད་པའི་ས་ལ་གནས་༎
རྡོ་རྗེ་གཏུམ་པོ་རྡོ་རྗེའི་ཚོགས་༎
རྡོ་རྗེ་ཁྲོ་བོ་རྡོ་རྗེ་ཁྲག་འཐུང་དད་༎
རྡོ་རྗེ་གནོད་སྦྱིན་སྲིན་པོ་དང་༌༎
རྡོ་རྗེ་མཁའ་འགྲོའི་ཚོགས་རྣམས་ཀྱང་༌༎
དམ་ལ་གནས་ཤིང་མ་གཡེལ་སྲུངས་༎
སངས་རྒྱས་བཀའ་ཡི་ཡོན་ཏན་བརྗོད་མི་ལང་༌༎
ཆེ་བའི་ཡོན་ཏན་གསུམ་དང་གཅིག་ཏུ་ལྡན་༎
ཁྲོ་བོའི་སྙིང་པོ་དྲེགས་པ་མ་མོ་དྲག་པོ་དང་༌༎
བཅུ་དང་སུམ་སྒྲིལ་རིན་ཆེན་ཕྲེང་བ་ལྟར་༌༎
དམ་པར་སྦྱར་ལ་གཉེན་པོ་གཅིག་ཏུ་བསྒྲུབ་༎
དབང་སྡུད་ཕྱག་རྒྱ་ཆེན་པོ་རང་བཞིན་གཟིར་༎
ནམ་མཁའ་རིན་ཆེན་རྒྱ་མཚོ་མེ་དང་འདྲ་༎
དྲེགས་པ་སྟོབས་ཆེན་ཕྱག་རྒྱ་བརྟན་བྱས་ལ་༎
སྙིང་པོ་བཅུ་གཉིས་རྩ་བ་གཅིག་ཏུ་༄༅༎
དྲིལ་༎
ཡན་ལག་གང་འདོད་སྤུ་གྲི་ཐེམས་༎
གང་རུང་སྦྱར་ན་རིན་ཆེན་སྙིང་པོ་འབྲུ་༎
བསྟན་པ་གསུམ་ལྡན་བདེ་བ་གཅིག་གི་ངང་༌༎
སྙིང་པོ་བཅུ་གཉིས་མི་འགྱུར་ཐིག་ལེ་ལ་༎
བསྲུང་བའི་རྒྱལ་པོ་དམར་ལེན་མཚོན་དང་སྦྱར་༎
གཟིར་བའི་སྙིང་པོ་གང་ཡིན་མཚམས་སུ་འཕོ་༎
རྣམ་ཤེས་འཕྲོག་པ་འབྲུ་གཅིག་སྙིང་ལ་བསྡུ་༎
མཚོན་དཔག་དཀའ་ན་སྐྱེ་མེད་ནམ་མཁའ་དབྲོག་། ཤེས་ལ་རྒྱང་རིང་སྦྱོར་བའི་ཚད་དང་ལྡན་༎
འབྲུ་བརྒྱད་རྩ་བ་གང་དམིགས་སྤུ་གྲིར་ལྡན་༎
འདོད་པའི་དོན་བཞི་སྙིང་པོ་གཅད་ནས་དབྲོག་། ཉེས་ལ་གནོད་བྱེད་མཚོན་ཆ་རང་གཅོད་དེ་༎
མན་ངག་ལྡན་པས་བདེ་བར་སྤྱད་ན་རྣོ་༎
རང་སེམས་སྟོབས་ལྡན་ཡེ་ཤེས་རིག་པའི་རྩལ་༎
འཆིང་མེད་གྲོལ་བར་ཐར་པའི་ལམ་མཆོག་འབྲས་༎
དེ་མེད་རང་འཆིང་མནར་མེད་ས་ལ་རིངས་༎
ཐབས་མེད་སྤྱོད་བྲལ་གདེང་མེད་བགྲོད་མ་ཐོབ་༎
རྩ་བ་རེ་དང་ཡན་ལག་བརྡའ་མི་སྦྱོར་༎
སུན་འབྱིན་གྲོལ་མེད་འཆིང་བའི་གནས་ལས་བགྲོད་༎
བློ་ཡེངས་ཆེ་བའི་ཡོན་ཏན་བསམ་མི་ལང་༌༎
གྲོལ་བའི་ཕྱག་རྒྱ་ཡང་དག་འཕགས་ལམ་ལྡན་༎
འདི་དེ་བདེ་དང་སྨིན་པར་བྱེད་པའི་མཆོག་། གུ་ཧྱ་ཙིཏྟ་སོ་མ་ཧ་།
ཡམ་བམ་རམ་ལམ་ཙ་དྷ་རི་།
ན་ག་དེ་ཝ་རཀྴ་མ་༎
ཡ་མ་ཀ་ཡི་བདེ་བའི་ཀློང་༌༎
ཨ་དང་ཁྱབ་ཧོ་པུ་ཤུ་ཏ་༎
ཡེ་ཤེས་རིག་པའི་ཀློང་དུ་བརྡལ་༎
འདི་དག་བདེ་བའི་ལམ་ཅན་དེ་༎
སྨིན་ཅིང་བགྲོད་པའི་ཐབས་མཆོག་རྒྱལ་༎
ཨ་ཡི་ཡེ་ཤེས་ལས་བྱུང་བ་༎
སྐྱེ་མེད་རྣམ་དག་ཆོས་སྐུར་གསལ་༎
ཨེ་ཡི་ཡེ་ཤེས་ལས་བྱུང་བ་༎
དྲག་པོ་སྲེག་བྱེད་ནམ་མཁར་གསལ་༎
སངས་རྒྱས་སྐྱེ་བའི་ཆོ་འཕྲུལ་ལོ་༎
བདེ་བའི་ལམ་ཅན་སྙིང་པོ་ཀུན་ལས་འདས་༎
ནོར་བུ་གསེར་ལྡན་རིན་ཆེན་རྒྱལ་ས་ཐོབ་༎
བཀའ་ཡི་བདེན་པ་བདེ་བའི་ངང་ལ་བཞག་། ཅེས་བཅོམ་ལྡན་འདས་ཀྱིས་གསུངས་པ་ལ་།
འཁོར་རྣམས་རྗེས་སུ་ཡི་རང་སྟེ་མངོན་པར་བསྟོད་དོ་༎
འཁོར་དེ་དག་གིས་བདེན་པ་མཐོང་བར་གྱུར་ཏོ་༎
དྲག་སྔགས་མངོན་དུ་ཕྱུང་བའི་རྒྱུད་ལས་།
རྒྱུད་ཡོངས་སུ་གཏད་པའི་ལེའུ་སྟེ་ཉི་ཤུ་གཅིག
པའོ་༎ ༎ དཔལ་གཤིན་རྗེའི་རྒྱུད་ཁྲི་དྲུག་སྟོང
པ་ནས་། དྲག་པོ་རྣོ་དབལ་མཚོན་ཆའི་སྐབས་བཏོན་པའོ་༎

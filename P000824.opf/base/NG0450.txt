(༨)༄༅༎ ཤོག་། འཁྲུལ་པ་གཅོད་པའི་སྒྲོན་མ་འདིས་༎
ཁམས་གསུམ་འཁོར་བའི་མུན་པ་སེལ་བར་ཤོག་།
ཅེས་གསུངས་ནས་ཆོས་ཉིད་མཉམ་པའི་ངང་ལ་བཞུགས
སོ་༎ གསང་བའི་བདག་པོ་ཆེན་པོ་དེས་སྨོན
ལམ་བཏབ་པའི་ལེའུ་སྟེ་སོ་བཞི་པའོ་༎ ༎
ཡང་དེའི་ཚེ་དེའི་དུས་ན་།
དཔལ་རྡོ་རྗེའི་འཛིན་པ་དེས་།
ཐུགས་ཀྱི་སྤྲུལ་པ་བརྗོད་པས་མི་ལང་བ་བཀྱེ་ནས་།
རིན་པོ་ཆེ་བརྗོད་པས་མི་ལང་བ་དང་༌།
མེ་ཏོག་བརྗོད་པས་མིང་ལང་བ་དང་༌༎
མཆོད་པའི་རྫས་ཁྱད་པར་ཅན་བརྗོད་པས་མི་ལང་བ་བྱིན་གྱིས་བརླབས་ནས་།
སྒྲའི་རོལ་མོ་བརྗོད་པས་མི་ལང་བ་སྒྲོགས་ཤིང་༌།
བསྟོད་པ་འདི་དག་གསུངས་སོ་༎
ཀྱེ་ཀྱེ་གང་བའི་བདག་པོ་ལགས་༎
རིན་ཆེན་གསེར་གྱི་རྒྱ་མདུད་འདི་༎
འགྲོ་བའི་དོན་དུ་གསུངས་པ་ངོ་མཚར་ཤིན་ཏུ་ཆེ་༎
ཨ་ལ་ལ་ཧོ་།
སངས་རྒྱས་འོད་དཔག་མེད་ལ་ཕྱག་འཚལ་ལོ་༎
མགོན་པོ་ཐུགས་རྗེ་ཅན་ལ་ཕྱག་འཚལ་བསྟོད་༎
དངོས་མེད་དག་པའི་སྐུ་ལ་ཕྱག་འཚལ་བསྟོད་༎
བརྗོད་མེད་དག་པའི་གསུང་ལ་ཕྱག་འཚལ་བསྟོད་༎
སྒྲིབ་མེད་དག་པའི་ཐུགས་ལ་ཕྱག་འཚལ་བསྟོད་༎
གསང་བའི་བདག་པོ་ཆེན་པོ་ཡི་༎
སྐུ་གསུང་ཐུགས་ལ་ཕྱག་འཚལ་བསྟོད་༎
ཅེས་གསུངས་ནས་དགྱེས་པ་ཆེན་པོ་མཛད་དོ་༎
གསང་བའི་བདག་པོ་ལ་བསྟོད་པའི་ལེའུ་སྟེ་སོ
ལྔ་པའོ་༎ ༎ རིན་ཆེན་གསེར་གྱི་རྒྱ་མདུད
འདི་༎ ཀུན་ཏུ་བཟང་པའི་དགོངས་པ་ཡིན་༎
རྡོ་རྗེ་སེམས་དཔའི་ཞལ་ཆེམས་ཡིན་༎
ཤེལ་གྱི་ཁྱེ་ཆུང་གསུང་བགྲོས་ཡིན་༎
བཻ་རོ་ཙ་ནའི་ཡིད་དམ་ཡིན་༎
ཁྲི་སྲོང་ལྡེ་བཙན་ཕྱག་བཞེས་ཡིན་༎
སྤྲ་དྲོ་སྐྱེར་ཆུའི་གཏེར་ཆོས་ཡིན་༎
དགེ་བཤེས་ཆོས་སྙིང་དངོས་གྲུབ་ཡིན་༎
རྣལ་འབྱོར་ཉི་མ་འབར་གྱི་རྒྱུད་པ་ཡིན་༎
བསྐལ་ལྡན་ལས་འཕྲོ་ཅན་དང་འཕྲད་པར་ཤོག་།
རིན་པོ་ཆེ་གསེར་གྱི་རྒྱ་མ་དུད་ཅེས་བྱ

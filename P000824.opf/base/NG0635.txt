༄༅༎ ལྷ་མོ་གནས་མཁར་གྱི་རྒྱུད་།
ལྷ་མོ་གནས་མཁར་སྐལ་ཆེན་མ་༎
གྲུབ་པའི་རྣལ་འབྱོར་མར་བསྟན་མ་༎
ལྷ་ཆེན་ལྷ་མོ་གནས་མཁར་སྐལ་ཆེན་མ་༎
གྲུབ་པའི་རྣལ་འབྱོར་མར་བསྟན་མ་༎
ལྷ་ཆེན་དེ་ལ་གནས་པའི་ཚེ་༎
གངས་རིའི་བུ་མོས་ཡོངས་ཞུས་པ་༎
བླང་བར་བགྱི་བ་ཇི་ལྟ་བུ་༎
སྤང་བར་བགྱི་བ་ཇི་ལྟ་བུ་༎
མཚན་ཉིད་རྣམ་པ་དུ་ཞིག་མཆིས་༎
སྨད་པར་བགྱི་བ་དུ་ཞིག་གསུངས་༎
འཇིགས་བྱེད་ཀྱིས་ནི་ཚིག་གསུངས་བ་༎
ཨེ་མ་ལྷ་མོ་བློ་ཆེན་ཁྱོད་༎
སེམས་ཅན་ཀུན་ལ་ཕན་བྱེད་མ་༎
བཞིན་བཟང་ལས་ལ་མ་རྟོགས་པ་༎
བརྒྱ་བྱིན་སེར་སྐྱ་དགའ་བྱེད་དང་༌༎
ཚངས་དང་ཁྱབ་འཇུག་དབང་ཆེན་གྱིས་༎
བདག་ལ་འདི་སྐད་ཚིག་མི་དྲིས་༎
ལྷ་མོ་ཁྱོད་ལ་ད་བཤད་ཀྱིས་༎
རྩེ་གཅིག་པ་ཡི་ཡིད་ཀྱིས་ཉོན་༎
བདག་གིས་བཤད་པ་གང་ཞེ་ན་༎
དུམ་བུ་གཅིག་དང་དུམ་བུ་གཉིས་༎
གསུམ་པ་དང་ནི་བཞི་པ་ལྔ་པ་དང་༌༎
དྲུག་པ་དང་ནི་བདུན་པ་དང་༌༎
དུམ་བུ་བརྒྱད་པར་རབ་ཏུ་གྲགས་༎
བྲམ་ཟེ་རྒྱལ་པོ་རྗེ་རིགས་དང་༌༎
དམངས་རིགས་བུད་མེད་རིགས་མ་ངེས་༎
དཀར་དམར་དང་ནི་དཀར་སྔོ་དང་༌༎
སྔོ་དང་དེ་བཞིན་སེར་སྐྱ་སྟེ་༎
ཐལ་བའི་མདོག་དང་མདོག་སྡུག་དང་༌།
ཁ་དོག་དྲུག་ཏུ་ཀུན་ཏུ་གྲགས་༎
ཉི་རིམ་དང་ནི་གླང་པོའི་རྒྱབ་༎
འཁོར་ལོ་དེ་བཞིན་བྱ་རོག་རྗེས་༎
དུང་སྔོ་བ་དང་དུང་གཉིས་དང་༌༎
ཆགས་པ་དང་ནི་འཚམས་བྱེ་བ་༎
འདི་དག་ཐམས་ཅད་རབ་རྟགས་ཏེ་༎
ཀུན་ཏུ་བརྟགས་ནོས་སྦྱང་བ་བྱ་༎
ཤིན་ཏུ་མཉམ་པའི་ས་ཕྱོགས་སམ་༎
སྙི་བའམ་ནི་ཡངས་པའི་སར་༎
སྔགས་ཀྱི་སྔགས་ཏེ་གནམ་དུ་བསྐྱོར་༎
ལྷུང་བའི་མཚན་ཉིད་རིག་པར་བྱ་༎
ཤར་གྱི་ཕྱོགས་བལྟས་བདག་ཉིད་གསོད་༎
མེ་ཡི་ཕྱོགས་བལྟས་ཤིའུ་ཤུན་མེད་༎
ལྷོ་ཕྱོགས་ཁ་བལྟས་བྲམ་ཟེའི་མེད་༎
སྲིན་པོའི་ཕྱོགས་བལྟས་བན་ལང་རྟོལ་༎
ཆུ་ཡི་ཕྱོགས་བལྟས་རིགས་ངན་ཡིན་༎
རླུང་གི་ཕྱོགས་བལྟས་གསང་མི་ཐུབ་༎
བྱང་གི་ཕྱོགས་བལྟས་ཕྱུག་པོར་འགྱུར་༎
དབང་ལྡན་ཕྱོགས་བལྟས་སྔགས་སྒྲུབ་གཏེར་༎
ཤར་ཏུ་བལྟས་ན་བདག་ཉིད་གསོད་༎
འོག་ཏུ་བལྟས་ན་རྐུན་པོ་མོད་༎
སྟེང་དུ་བལྟས་ན་བུད་མེད་གསོད་༎
ལྷོ་རུ་བལྟས་ན་རིགས་ངན་གསོད་༎
སྣོད་ཀྱི་མཚན་ཉིད་འདི་རྣམས་སོ་༎
དེ་ནས་གཞན་ཡང་བཤད་པར་བྱ་སྟེ་༎
དགེ་བར་སྤྲུལ་པའི་སྣོད་དག་ནི་༎
དུམ་བུ་གཅིག་པ་ས་ལ་དབང་༌༎
གཉིས་པ་དེ་ནི་རྒྱལ་ཕྲན་འགྱུར་༎
གསུམ་པ་དེ་ནི་ཡང་ནོར་ལ་དབང་༌༎
བཞི་པ་དེ་ནི་སྔགས་འགྲུབ་འགྱུར་༎
ལྔ་པ་དེ་བཞིན་མཆོག་ཀྱང་འགྲུབ་༎
དྲུག་པ་དྲུག་དེ་ནི་སློང་པ་ཡིན་༎
བདུན་པ་དེ་ནི་བརྟུལ་༄༅༎
ཞུགས་གསོད་༎
བརྒྱད་པ་ཡོངས་སུ་སྤང་བར་བྱ་༎
བུ་ག་གཅིག་པ་བྲམ་ཟེའི་རིགས་༎
གཉིས་པ་དེ་ནི་རྒྱལ་རིགས་ཏེ་༎
གསུམ་པ་རྗེའུ་རིགས་ཡིན་པས་༎
བཞི་པ་དེ་ནི་དམངས་རིགས་སོ་༎
བུ་ག་མེད་དང་མང་བ་ནི་༎
མཁས་པས་ཤིན་ཏུ་སྤང་པར་བྱ་༎
བོང་ཆུང་བ་དང་སྲབ་པ་དང་༌༎
གང་དག་སེར་པོར་གྱུར་པ་ནི་༎
བུད་མེད་ཡིན་པར་ཤེས་པར་བྱ་༎
བུད་མེད་རང་དུ་རྨོས་པས་ན་༎
དེ་བས་རབ་ཏུ་སྤང་བར་བྱ་༎
རིགས་མ་ངེས་ཀྱང་སྤང་བར་བྱ་༎
སེར་སྐྱ་དང་ནི་དཀར་བ་དག་། ཁ་དོག་སྣ་ཚོགས་སྤང་བར་བྱ་༎
དུང་མེད་པ་དང་དུང་གཉིས་དང་༌༎
ལྷ་མོའི་སྤྲུལ་པས་མི་བླང་ངོ་༌༎
དུང་སྔོ་བདག་ནི་སྡུག་བསྔལ་ཆེ་༎
བྱ་རོག་རྗེ་ནི་འཐབ་རྩོད་འགྱུར་༎
ཉི་རིམ་གྱིས་ནི་གསོད་འགྱུར་ཏེ་༎
གླང་པོའི་རྒྱབ་ནི་ནད་དུ་འགྱུར་༎
འདི་ལས་གཞན་ཡང་བཤད་བྱ་སྟེ་༎
གསང་པའི་གྲུབ་ཐོབ་མཚན་ཉིད་ནི་༎
ཡལ་ཀ་ཆེ་འཕྲ་མང་བའི་བདག་། དཔག་བསམ་ཤིང་ནི་ཡོང་གྱུར་ན་༎
འདོད་པའི་འབྲས་བུ་ཐོབ་འགྱུར་ཏེ་༎
སྔགས་པས་དེ་ལས་ཐེ་ཙོམ་མེད་༎
དབུས་ན་ཤོང་བུ་བཞི་ཡོད་ན་༎
དེ་ནི་འདོད་པའི་བ་ཞེས་བྱ་༎
མདུན་ན་ཤོང་བུ་གཉིས་ཡོད་ན་༎
ཡིད་བཞིན་ནོར་བུ་ཞེས་བྱའོ་༎
འདི་འདྲའི་མཚན་ཉིད་ལྡན་པའི་སྣོད་༎
སུ་དག་རྟག་ཏུ་འཆང་བ་ནི་༎
ལོངས་སྤྱོད་ཐར་པ་ཐོབ་པར་འགྱུར་༎
དེ་ལ་ལྷ་མོ་ཐེ་ཚོམ་མེད་༎
དེ་ནས་རིགས་ནི་རྣམས་བཤད་དེ་༎
སྣོད་རྣམས་ཀྱི་ནི་བྱེ་བྲག་ཏུ་༎
དུང་དང་ཀུན་དང་མདའ་འདྲ་བའི་༎
སྣུམ་ལ་བལྟ་ན་སྡུག་པའི་ནི་༎
སྔགས་རྣམས་ཐམས་ཅད་གྲུབ་པ་སྟེ་༎
དབང་ཕྱུག་ཆེན་མོར་ཤེས་པར་བྱ་༎
ཐལ་བའི་མདོག་ལ་བོངས་ཀྱང་ཆེ་༎
པདྨ་དབྱིངས་ལ་པདྨས་བརྒྱན་༎
ཚངས་པའི་སྐུད་པ་གསང་བ་ཡོད་༎
དེ་ནི་ཚངས་མར་རིག་པར་བྱ་༎
སྦྲང་རྩི་སེར་སྐྱའི་མདོག་འདྲ་ལ་༎
ཞི་བའི་ཐིག་ལེས་རྣམ་པར་བརྒྱན་།
ཁྱབ་འཇུག་མ་ཡི་སྣོད་ཡིན་ཏེ་༎
རྟག་ཏུ་དགྲ་རྣམས་འཇོམས་པར་བྱེད་།
ཁ་དོག་དམར་ཞིང་ལྔ་པ་ལ་༎
པདྨ་དམར་པོས་བརྒྱན་པ་དང་༌༎
ཟུམ་པ་ཤིན་ཏུ་སྣུམ་པ་ཡིས་༎
སྣོད་འདི་གཞོན་ནུ་མ་ཞེས་བྱ་༎
ཅུང་ཟད་སར་ཞིང་ཟགས་༎
གང་དག་རྡོ་རྗེའི་མཚན་ཡོད་པ་༎
འདི་འདྲའི་སྣོད་ཀྱི་མཚན་ཉིད་ནི་༎
དབང་ཕྱུག་མ་ཡི་རིགས་ཅན་ཡིན་༎
བྷ་གའི་མདོག་དབྱིབས་འདྲ་བ་ལ་༎
བར་དུ་མཁྲེགས་ཤིང་མུ་ཏིག་མདོག་། ཤ་ཡི་དྲི་ངད་མནམ་པ་ནི་༎
སྣོད་འདི་ཕག་གདོང་མ་ཞེས་བྱ་༎
ཐལ་བའི་མདོག་ལ་བོང་ཆེ་སྟེ་༎
ཐིག་ལེ་དམར་པོ་རྣམ་པར་བརྒྱན་།
ཁྲག་འཛག་པ་ཡི་དྲི་མནམ་ན་༎
འཇིགས་བྱེད་མ་ཡི་སྣོད་ཅེས་བྱ་༎
སྣོད་ཀྱི་ཁྱད་པར་ཤེས་པར་བྱ་༎
སྔགས་པས་འདི་དག་རྟགས་བཅས་ན་༎
བདག་གི་བཀའ་ནི་བཞིན་བཟང་མ་༎
དེ་ལ་བགེགས་ནི་མི་ཚུགས་ཏེ་༎
འདི་ལས་གཞན་ཡང་བཤད་བྱ་བ་༎
སྣོད་ཀྱི་དངོས་པོའི་ཁྱད་པར་ནི་༎
ཚངས་མ་བྲམ་ཟེ་བཅངས་པར་བྱ་༎
རྟག་ཏུ་དངོས་གྲུབ་སྦྱིན་པར་བྱ་༎
སྒྲུབ་པ་ཡི་༄༅༎
ནི་དུས་དག་ཏུ་༎
དབང་ཕྱུག་ཆེན་མོ་བཅང་བར་བྱ་།
ཁྱབ་འཇུག་མ་ནི་སྦྱོར་ཀུན་ལ་༎
རྟག་ཏུ་ལས་རྣམས་འགྲུབ་པར་བྱེད་༎
རྒྱལ་རིགས་ཀྱི་ནི་གཞོན་ནུ་མ་༎
ཕ་རོལ་ཡུལ་ནི་རྣམ་པར་འཇོམས་༎
རྗེའུ་རིགས་ནི་དབང་ཆེན་མོ་༎
བློ་དང་ལྡན་པས་བཟློག་ཕྱིར་བཅས་༎
གསད་དང་སྡང་དང་བསྐྲད་པའི་ཕྱིར་༎
དམངས་རིགས་ཀྱི་ནི་ཕག་གདོང་བཅས་༎
ལས་དང་རིགས་རྣམས་ཐམས་ཅད་ལ་༎
འཇིགས་བྱེད་མས་ནི་གྲུབ་པ་སྟེ་༎
རེ་བ་མེད་པའི་བདག་ཉིད་མ་༎
སྒྲུབ་པའི་ཁྱབ་པར་འདི་ཤེས་པས་༎
འདུད་པ་མེད་པར་བདག་བསམས་ཏེ་༎
རྟག་ཏུ་འདི་དག་སྤྱད་ཅིང་བཅང་༌༎
གང་གི་དངོས་གྲུབ་སྐྱེ་བ་ཡི་༎
དེ་ནས་སྔགས་ནི་བཤད་པར་བྱ་༎
ཨོམ་ན་མོ་བྷ་གྷ་ཝ་ཏི་།
མ་ཧ་བཻ་ར་པ་དུ་བ་ཡང་སྨ་ཤན་པ་སི་ནི་།
ཡི་དང་ཀ་ལ་མ་ན་ཡ་བྱ་ཤ་ཧུམ་ཕཏ་།
སྭ་ཧྭ་ཐལ་བའམ་།
མེ་ཏོག་གམ་།
ཆུ་ལ་ལན་བརྒྱ་རྩ་བརྒྱད་ཀྱིས་བཏབ་སྟེ་སྣོད

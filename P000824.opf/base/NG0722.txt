༄༅༎ རྒྱ་གར་སྐད་དུ་།
བཛྲ་པྀ་ན་ག་རུ་ད་(རདྲན)ཀ་ལ་ནི་ར་མ་ན་ཏན་ཏྲ་ན་མ་།
བོད་སྐད་དུ་།
རྡོ་རྗེ་གཏུམ་པོ་གསང་བ་རིན་པོ་ཆེ་ཁྱུང་ནག་ཏུ་སྤྲུལ་པའི་རྒྱུད་ཅེས་བྱ་བ་།
བཅོམ་ལྡན་འདས་དཔལ་ཕྱག་ན་རྡོ་རྗེ་ཁྱུང་དང་བཅས་པ་ལ་ཕྱག་འཚལ་ལོ་༎
འདི་སྐད་བདག་གིས་ཐོས་པའི་དུས་གཅིག་ན་།
བཅོམ་ལྡན་འདས་རྡོ་རྗེ་གཏུམ་པོ་ཉིད་ལྕང་ལོ་ཅན་གྱི་གནས་ན་།
འདུས་པའི་འཁོར་རྣམས་དང་ཐབས་ཅིག་པར་བཞུགས་པ་ལ་།
དེ་བཞིན་གཤེགས་པ་ཐམས་ཅད་ཀྱིས་གདུག་པ་ཅན་ཐམས་ཅད་འདུལ་བར་དབང་བསྐུར་རོ་༎
དེའི་ཚེ་དེའི་དུས་ན་སེམས་ཅན་ཐམས་ཅད་ལ
ཀླུ་གཉན་དང་ས་བདག་ཐམས་ཅད་ཀྱིས་འཚེ་བར
༄༅༎ གྱུར་ཏོ་༎།
། དེ་ནས་དཔལ་ཕྱག་ན་རྡོ་རྗེ་ལ་ཁྲོ་བོ་བདུད་རྩི་འཁྱིལ་པས་གསོལ་པ་།
ཨེ་མ་ཧོ་།
སྲིད་པའི་སེམས་ཅན་ཐམས་ཅད་ཀུན་༎
ལས་ཀྱི་དབང་གིས་གདུངས་པ་ལ་༎
གདུག་པའི་ཀླུ་གཉན་འཚེ་བར་བྱེད་༎
ཐུགས་རྗེས་གཉེན་པོ་བཤད་དུ་གསོལ་༎
ཞེས་ཞུས་པས་༎
དཔལ་རྡོ་རྗེ་གཏུམ་པོ་ཀླུ་གཉན་ས་བདག་འདུལ་བའི་ཏིང་ངེ་འཛིན་དུ་བཞུགས་པ་ལས་༎
སྐུ་གསུང་ཐུགས་ཀྱི་གནས་ནས་ལྔའི་ཁྱུང་སྤྲུལ་ནས་ཀླུ་རིགས་ལྔ་བཏུལ་ལོ་༎
དེ་ནས་གཏུམ་པོ་ཉིད་ལས་སྤྲུལ་པའི་ཁྱུང་ནག
ཆུ་དང་ཆུ་ཟླའི་ཚུལ་དུ་སྤྲུལ་ནས་གསང་སྔགས
འདི་གསུངས་སོ་༎ ཨོམ་བཛྲ་ཙནྡ་མ་ཧ་རོ་ཁ་ན་བཛྲ་ག་རུ་ད་ཧུམ་ཕཏ་།
ས་གྲངས་སུ་མེ་ན་ག་ནན་སོག་ཚིག་ནན་རྦད་།
ལུས་བཏུལ་ན་ག་མ་ར་ཡ་ཕཏ་།
རམ་རམ་ཛྭ་ལ་ཛྭ་ལ་།
ཤི་ཤི་རུལ་ཕུད་རྦད་སོད་།
ཅེས་བཀའ་སྩལ་བ་།
གདུག་པ་ཀླུ་གཉན་ཐམས་ཅད་བསྒྲལ་ཞིང་བཏུལ་བར་གྱུར་ཏོ་༎
གསང་བ་ཁྱུང་ནག་གི་རྒྱུད་ལས་།
ཀླུ་གཉན་བཏུལ་བའི་ལེའུ་སྟེ་དང་པོའོ་༎  ་༎ དེ་ནས་གཞན་ཡང་བཀའ་སྩལ་པ་།
བདག་ཉིད་རྡོ་རྗེ་གཏུམ་པོར་བསྐྱེད་༎
ཐུགས་ཁ་འམ་ནི་ཕྲག་གོང་དུ་།
ཀྴོམ་ལས་དྲག་པོ་ཁྱུང་ནག་བསྐྱེད་༎
སྤྱན་དྲངས་མཆོད་ནས་གཏོར་མ་དབུལ་༎
བདུན་འབུམ་ཉི་ཁྲི་བཟླས་བྱས་ནས་༎
ཀླུ་གཉན་ཐམས་ཅད་འབྲོས་པར་འགྱུར་༎
དྲག་པོའི་ལས་ལ་སྦྱོར་འདོད་ན་༎
དྲག་པོའི་སྔགས་ཀྱིས་འབྲུབ་ཁུང་དུ་༎
ལིང་ག་བཅས་ལ་ཐུན་གྱིས་བྲབ་༎
དེ་ནས་གསང་སྔགས་བཀའ་སྩལ་པ་༎
ཨོམ་ན་ག་ཤིག་ན་ག་བྱིར་།
ན་ག་ཆིངས་།
ན་ག་སྡོམ་།
ན་ག་སོད་།
ན་ག་མགོ་ལ་ཡ་།
ན་ག་ར་ཛ་མ་ར་ཡ་ཆིངས་།
ན་ག་ཨག་ནེ་ཛྭ་ལ་རམ་རམ་མ་ར་ཡ་ཕཏ་།
ཅེས་གསུངས་སོ་༎
གསང་བ་ཁྱུང་ནག་གི་རྒྱུད་ལས་།
སྒྲུབ་པའི་ལེའུ་སྟེ་གཉིས་པའོ་༎  ་༎ དེ་ནས་རིམ་པར་བཀའ་སྩལ་པ་༎
དྲག་པོའི་གསང་སྔགས་བསྟན་པ་ནི་༎
ན་ག་ར་ཛ་ཧུམ་།
ན་ག་ར་ཛ་ཕཏ་།
ན་ག་ཤུ་ཤུ་ནན་།
ན་ག་བྱེར་།
ན་ག་སྙིང་ཚལ་སྲོག་རྦུད་།
པ་ཏི་ས་མ་ཡ་།
ན་ག་ར་ཛ་སྙིང་ཚལ་པ་དུམ་བུ་དུམ་བུ་རྦད་།
ཅེས་བཟླས་ན་ཐམས་ཅད་རྡུལ་དུ་འགྱུར་རོ་༎
ལྕགས་ཐུན་དབབ་པ་།
ན་ག་བན་ཁས་གྲ་ཐུག་ཐུམ་རིལ་རྦད་༎
ཟངས་ཕྱེ་དང་༌།
ལྕགས་བྱེ་དང་༌།
རྡོ་ཕྱེད་དང་༌།
བྱེ་ཚན་གྱི་ཐུན་བརྡེག་པ་ནི་།
ཨ་ནེ་བུར་ན་ག་ཕུ་མེ་ས་ཀྲ་ན་རག་ཤ་ཚལ་རམ་མ་ར་ཡ་ཕཏ་རྦད་།
ཅེས་སོ་༎
རྨེ་ཁྲག་གི་ཐུན་ནི་།
ན་ག་ས་ཀྲ་སུ་མེ་ན་ག་རཤ་ག་ཏ་མ་ར་ཡ་ཕཏ་རྦད་།
བཛྲ་ཀི་ལི་ཀི་ལ་ཡ་ན་ག་ས་ཀྲ
སུ་མེ་རག་ཤ་སརྦ་བིགྷྣན་བམ་ཧུམ་ཕཏ་རྦད
། གདུག་པའི་ཕུར་ཐུན་ནོ་༎
བི་ཤ་ཀུ་རུ་ན་ག་ས་གྲ་སུ་མེ་རག་ཤ་ར་ཛ་མ་ར་ཡ་ཕཏ་རྦད་།
དུག་ཐུན་དབབ་པའོ་༎
ཞེས་གསུངས་སོ་༎
ཁྱུང་ནག་གི་གསང་རྒྱུད་ལས་།
དྲག་པོའི་ལས་ཀྱི་ལེའུ་སྟེ་གསུམ་པའོ་༎  ་༎ དེ་ནས་ཡང་དག་བཀའ་སྩལ་པ་།
ན་ག་ར་ཛ་བན་དུར་མ་ར་ཡ་ན་ག་ཐུམ་རིལ་།
མྱོགས་མྱོགས་རྦད་།
ན་ག་མ་ར་ཡ་༄༅༎
ཕཏ་།
ཀླུ་རྒྱལ་རིགས་གསད་པའོ་༎
ན་ག་ན་ཡ་ཏིག་ནན་།
ན་ག་དུ་དུམ་མ་ར་ཡ་ཛ་ལ་ཡ་རྦད་།
དིང་རི་དིང་རི་ཕུང་ཕུང་སོད་།
ཀླུ་བྲམ་ཟེའི་རིགས་གསད་པའོ་༎
རུ་ཏི་ན་ག་མ་ར་ཐུམ་ཐུམ་ཤི་ཤི་རྦད་རྦད་།
ཀླུ་རྗེའུ་རིགས་གསད་པའོ་༎
ན་ག་སྲི་ནན་དུ་དུ་རྦད་སུ་ར་ཡ་སོད་།
གླུ་གདོལ་པའི་རིགས་གསད་པའོ་༎
མ་ཏི་ཡ་མ་ན་ག་མ་ར་ཡ་ཐུན་རིལ་མྱོགས་རྦད་།
ཀླུ་དམངས་རིགས་གསད་པའོ་༎
ཡ་མ་ཤུ་ཤུ་སོད་།
ཡ་མ་ཤུ་ཤུ་རྦད་།
ཡ་མ་ཤུ་ཤུ་རྦུད་།
ཡ་མ་ཤུ་ཤུ་ནན་།
ཞེས་པ་ནི་ཀླུ་བཙན་གསད་པའོ་༎
ནག་པོ་ཤུ་ཤུ་མགོ་ལ་ནན་།
ནག་པོ་ཤུ་ཤུ་རྦད་།
ནག་པོ་ཤུ་ཤུ་རྦུད་།
ནག་པོ་ཤུ་ཤུ་ནན་རྦད་།
ཀླུ་བདུད་གསད་པའོ་༎
ས་སྡོམ་ནག་པོ་སོད་། ས་སྡོམ་ནག་པོ་རྦད་།
ས་སྡོམ་ནག་པོ་རྦུད་༎
ས་སྡོམ་ནག་པོ་ནན་།
ས་ཀྲ་མ་ར་ཡ་རྦད་༎
ས་བདག་གསད་པའོ་༎
ཙག་ཏྲང་དུ་ཏྲི་རྦད་༎
ཙག་ཏྲ་ཏྲི་རྦུད་།
ཙག་ཏྲང་དུ་ཏྲི་སོད་།
ཙག་ཏྲང་རུ་ཏྲི་ནན་།
སུ་མེ་མ་ར་ཡ་རྦད་།
གཉེན་གསད་པའོ་༎
ར་ཛ་ཐང་ཐང་ཤིག་ཤིག་རྦད་།
ཏང་རིལ་ཏང་རིལ་ཐུམ་།
ཀྱིན་ཏང་ཀ་མ་ཏ་ཁུག་། ཤེལ་ཤེལ་ར་ཛ་མ་ར་ཡ་རྦད་རྦད་།
རྒྱལ་པོ་དང་བསྡོངས་ན་རྒྱལ་པོ་གསད་པའོ་༎
མ་མ་ཡམ་ཏྲི་སོད་༎
མ་མ་ཡ་ཏྲི་རྦད་།
མ་མ་ཡམ་ཏྲི་ནན་།
མ་མ་རག་ཤ་མ་ར་ཡ་རྦད་།
མ་མོ་འམ་ནག་མོ་དང་བསྡོངས་ན་ནག་མོ་གསད་པའོ་༎
ན་ག་ས་ཀྲ་ཕུ་ནེ་པུ་མེ་རག་ཤ་ར་ཛ་མ་ར་ཤག་ཤག་རྦད་ཕཏ་།
སྟོང་སྡེ་ཐམས་ཅད་དབྱེ་བའོ་༎
དེས་ནི་ཉེས་པ་གྲོལ་གྱུར་ཏེ་༎
གལ་ཏེ་མ་གྲོལ་བར་གྱུར་ན་།
བསྙེན་བསྒྲུབ་ཙམ་ལ་དབང་དུ་བསྡུ་།
ཨོམ་བཛྲ་པ་ནི་བཛྲ་ག་རུ་ད་ན་ཡུ
མ་རི་ཡུམ་མ་ཐུམ་རིལ་རྦད་རྦ་ཛ་ཛ
། ས་བདག་ཐམས་ཅད་དབང་དུ་བསྡུའོ་༎
རུ་རུ་ད་དུར་ཁུག་ཛ་ཏུ་ཏ་རྣ་ཉ
ཁུག་ཛ་ཧེ་རྦད་ན་ག་འུ་རམ་ཁུག་ཛ
། གཉན་ཐམས་ཅད་དབང་དུ་བསྡུ་བའོ་༎
ན་ག་ར་ཛ་མ་ར་ཡ་ཛ་ཛ་པ་ཤ་ཁུག་ཛ་།
ཀླུ་ཐམས་ཅད་དབང་དུ་བསྡུའོ་༎
ཨོམ་ཁྲོམ་ཁྲོམ་ཁྲོམ་ཁྲོམ་ཁྲོམ་བཛྲ་པ་ནི་བཛྲ
ག་རུ་ད་ན་ག་དུ་ན་ག་ཤིག་།
ན་ག་བཟློག་། ན་ག་ཡར་ཤ་སྦར་ཤ
ཡེ་ཟློག་ཕཏ་། ཅེས་པ་ནི་།
ཀླུ་བཟློག་པའི་ཡང་སྙིང་ངོ་༌༎
ཞེས་གསུངས་སོ་༎
ཁྱུང་ནག་གསང་རྒྱུད་ལས་།
སོ་སོའི་འཕྲིན་ལས་ཀྱི་ལེའུ་སྟེ་བཞི་པའོ་༎  ་༎ དེ་ནས་གཞན་ཡང་བཀའ་སྩལ་པ་༎
པུ་ཙའི་རིམ་པ་འབུལ་བ་ནི་༎
ཤ་ཁྲག་ཉ་ལྕོང་གཏོར་མ་ལ་༎
འབྲུ་གསུམ་བྱིན་བརླབས་དབུལ་བར་བྱ་༎
ཨོམ་བཛྲ་ཙནྡ་མ་ཧ་རོ་ཤ་ན་བཛྲ་ག
རུ་ད་བ་ལིན་ཨི་དན་གྲི་ཧྣ་གྲྀ་ཧྣ
ཁ་ཧི་ཁ་ཧི་བྷུ་ཏ་ཛ་ཏོ་ར་ག
ཏ་པི་པ་ཏོ་ས་མ་ཡེ་སྭ་ཧ་།
རྡོ་རྗེ་སྦུ་གུས་གསོལ་བར་བསམ་༎
ཨོམ་བཛྲ་པུཤྤེ་ཧུམ་།
བཛྲ་དྷུ་པེ་ཧུམ་།
བཛྲ་ཨ་ལོ་ཀེ་ཧུམ་།
བཛྲ་གནྡེ་ཧུམ་།
བཛྲ་ནེ་བི་དེ་ཧུམ་།
ཞེས་པ་མཆོད་ཅིང་བསྟོད་པ་དབུལ་༎
ཞེས་གསུངས་སོ་༎
ཁྱུང་ནག་གསང་རྒྱུད་ལས་།
གཏོར་མའི་ལེའུ་སྟེ་ལྔ་པའོ་༎  ་༎ དེ་ནས་ལས་ཀྱི་ཁ་ཚར་བཤད་༎
སིའུ་གསོ་ན་རྡོ་རྒྱུས་ཀྱི་༎
ཁ་བོར་བྲིས་ལ་སྒོ་ལ་བཏགས་༎
ཆེ་གེ་མོ་ལ་རཀྴ་ཀུ་རུ་ཧུམ་ཕཏ་།
རྒྱལ་པོ་ཕོ་༄༅༎
གདོན་གནོད་གྱུར་ན་༎
ཏྲི་ལ་བཀུག་ལ་གཟིར་བར་བྱ་༎
ནག་མོ་ལ་སོགས་གནོད་པ་ནི་༎
ཡི་གེ་ཏྲི་ལས་བཀུག་ལ་གཟིར་༎
ཀླུ་ནི་ཕུ་ལས་ས་བདག་ས་༎
གཉན་ནི་སུ་ལས་གཟིར་བར་བྱ་༎
རྒྱལ་པོ་བྱི་ལ་སྤྲེ་ཐོད་གནན་༎
དམ་སྲི་སྐྱུང་ཀའི་ཐོད་པར་གནན་༎
ཕྱུགས་ནད་དག་ལ་ལྷས་སྒོར་གནན་༎
སེར་བ་བསྲུང་ན་ཉུངས་དཀར་ལ་༎
བསྔགས་ལ་ཨུར་ན་མ་ནི་བཏགས་༎
ཐམས་ཅད་ཀུན་ལ་སྦྱིན་སྲེག་བྱ་༎
གཞན་ཡང་རྨ་ལོག་དང་སྐྲངས་འབུར་ལ་ཉག་འདག་དང་༌།
དྲི་ཆེན་དྲི་ཆུ་ལ་རྩ་སྔགས་བཟླས་ལ་༎
སྟག་ཤ་བ་དང་བསྲོས་པའི་སྔགས་འདག་བླན་།
ཞོ་ཆང་བསྲུང་ན་གུ་གུལ་ནག་པོ་དང་༌།
ཁྱི་ལུད་སྐམ་པོ་དང་༌།
མ་ཧ་ས་མི་དང་༌།
མུ་ཟི་ལ་སྔགས་ཤིང་སྣོད་བདུ་། ཨོམ་ཙནྡ
མ་ཧ་རོ་ཤ་ན་བཛྲ་ག་རུ་ད་པ
ཏེ་། ནག་མོ་ཁ་ཐམས་ཏྲིག་ནན་རྦད་།
ཅེས་པས་ཐུབ་པར་འགྱུར་རོ་༎
ཞེས་གསུངས་སོ་༎
རྡོ་རྗེ་ཁྱུང་ནག་གསང་བའི་རྒྱུད་ལས་།
ལས་ཐམས་ཅད་བསྟན་པའི་ལེའུ་སྟེ་དྲུག་པའོ་༎།
། དེ་ནས་དཔལ་ཕྱག་ན་རྡོ་རྗེ་དང་ཁྱུང
ལ་ཁྲོ་བོ་བདུད་རྩི་འཁྱིལ་པས་བསྟོད་པ་ནི
། མཐུ་ཆེན་ཁྱོད་ནི་ཡེ་ཤེས་རྡོ་རྗེ་ཡིས་༎
མཐུ་ཆེན་གདུལ་དཀའ་མི་མཐུན་ཕྱོགས་འཇོམས་པ་༎
མཐུ་ཆེན་ཀུན་གྱི་ནང་ན་ཁྱོད་མཆོད་སྟེ་༎
མཐུ་ཆེན་རྫུ་འཕྲུལ་ཆེ་བ་ཁྱོད་ལ་བསྟོད་༎
གནོད་སྦྱིན་གསང་འཛིན་ནང་དུ་ཐུགས་རྗེ་འཁྲུངས་༎
གནོད་སྦྱིན་གདུག་པའི་ཚོགས་རྣམས་མ་ལུས་འདུལ་༎
གནོད་སྦྱིན་ཀུན་ལས་འགྲོ་བ་ཐམས་ཅད་སྐྱོབ་༎
གནོད་སྦྱིན་བདག་པོར་མཚན་གསོལ་ཁྱོད་ལ་བསྟོད་༎
སྐུ་ཡི་གསང་བ་མཐའ་ཡས་ཁྱོད་སྟོན་ཅིང་༌༎
གསུང་གི་གསང་བ་ཐུན་མོང་མ་ཡིན་འཛིན་༎
ཐུགས་ཀྱི་གསང་བ་རྟོགས་དཀའ་ཁྱེད་ཀྱིས་མཁྱེན་༎
གསང་འཛིན་རྡོ་རྗེ་ཅན་ལ་ཕྱག་འཚལ་སྟོད་༎
འཇིགས་པའི་ཧུམ་སྒྲ་ངེས་སྒྲོགས་ཤིང་༌༎
མ་ལུས་བགེགས་རྣམས་འཇོམ་མཛད་པ་༎
སིདྡྷི་ཐམས་ཅད་སྩོལ་བའི་ལྷ་༎
བགེགས་ཀྱི་དགྲ་ལ་ཕྱག་འཚལ་བསྟོད་༎
རྡོ་རྗེ་རིགས་ཀྱི་ཁྲོ་རྒྱལ་གཙོ་༎
མ་ལུས་བགེགས་རྣམས་སྐྲག་མཛད་པ་༎
དངོས་གྲུབ་གྲུབ་ཅིང་ཐུགས་དམ་བསྟན་༎
ཁྲོ་རྒྱལ་གཙོ་ལ་ཕྱག་འཚལ་བསྟོད་༎
ཐུགས་ལས་བྱ་ཁྱུང་ཤར་བ་ནི་༎
གདུག་པ་མ་ལུས་ཀུན་འདུལ་བ་༎
མཐུ་སྟོབས་དང་ལྡན་རྡོ་རྗེའི་ཁྱུང་༌༎
མཁའ་ལྡིང་རྒྱལ་པོ་ཚང་བའི་བྱ་༎
མཁའ་ལྡིང་ཉིད་དུ་སྐུ་སྤྲུལ་ནས་༎
ས་བདག་ཀླུ་གཉན་རྡུལ་དུ་རློག་། སྤྲུལ་པའི་ཁྱུང་ནི་ཆར་ལྟར་འབེབས་༎
ཡང་སྤྲུལ་ཁྱུང་ནི་ཐོག་ལྟར་དྲག་། ཁྱུང་གི་ཐོག་འབེབས་ཆེམས་སེ་ཆེམས་༎
ཀླུ་གཉན་ས་བདག་རྡུལ་དུ་རློག་། ཅེས་གསུངས་སོ་༎
ཁྱུང་ནག་གི་རྒྱུད་ལས་།
བསྟོད་ཅིང་བསྐུལ་བའི་ལེའུ་སྟེ་བདུན་པའོ་༎།
། དེ་ནས་གཞན་ཡང་བཀའ་སྩལ་པ་༎
དང་པོ་རྣལ་འབྱོར་དམ་ཅན་གྱི་༎
རྩ་བའི་སྙིང་པོ་སུམ་འབུམ་བཟླས་༎
དེ་ནས་སྲོག་ཚིག་སྙིང་པོར་སྦྲེལ་༎
བདུན་འབུམ་ཉི་ཁྲི་བཟླས་བྱས་ནས་༎
ཀླུ་ཡི་ཕོ་བྲང་༄༅༎
བསྲེག་པར་ནུས་༎
རང་ལ་གནོད་པ་སྨོས་ཅི་དགོས་༎
གང་ལ་རྒྱབ་པ་ཐོགས་པ་མེད་༎
བསྙེན་པ་མ་རྫོགས་ལས་མི་རྩམ་༎
དཔའ་བོ་གོ་མཚོན་མེད་དང་མཚུངས་༎
དེ་ཕྱིར་བསྙེན་པ་དང་དུ་བླང་༌༎
བསྙེན་པ་མ་རྫོགས་སྒྲུབ་པ་ནི་༎
ཞོ་ཆང་སེར་བ་བསྐྲང་འབུར་སྲེལ་༎
རྒྱུད་འདི་རྡོ་རྗེ་བྱ་ཁྱུང་ཉིད་༎
ས་བདག་ཀླུ་ཡི་གཉེན་པོ་སྟེ་༎
ཕྱི་རབས་རྣམས་ལ་ཕན་པའི་ཕྱིར་༎
རྒྱུད་འདི་ཡོངས་སུ་གཟུང་བར་བྱ་༎
ཞེས་བཀའ་སྩལ་པ་དང་༌༎
ཁྲོ་བོ་བདུད་རྩི་འཁྱིལ་པ་ལ་སོགས་པ་རྣམས་ཡི་རང་བར་གྱུར་ཏོ་༎
ཁྱུང་ནག་གི་རྒྱུད་ལས་༎
རྒྱུད་ཡོངས་སུ་བཟུང་བའི་ལེའུ་སྟེ་བརྒྱད་པའོ་༎  ་༎ རྒྱུད་ཕྱི་མ་ཞེས་བྱ་བའོ་༎
རྫོགས་སོ་༎།
། བལ་པོ་བ་སུ་དྷ་ར་དང་༌།

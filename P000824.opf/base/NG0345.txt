ཨོམ་མ་ཧ་ཀ་ལ་ཡ་།
གུ་ན་ཧྲི་ད་ཡ་ཧུམ་།
ཨི་དམ་དྷུ་པ་པུཤྤེ་དི་པ་གྷན་དྷ་།
བྷ་ག་དྷ་དྷི་།
ཨི་དམ་བ་ལིམ་།
གྲྀ་ཧྣ་ཧུམ་ས་མ་ཡ་། ཨ་ཏི་ཀྲ་མ་ཡ་།
མ་ཧ་ཀ་ལ་ཡ་།
པུ་ཛ་ས་མ་ཡ་།
སྭ་ཧུམ་ཧུམ་།
མཚན་མོའི་དུས་སུ་བརྗོད་པར་ནི་༎
མཐུན་པའི་དམ་རྫས་གཏོར་མ་བཅའ་༎
དེ་ཡི་སྔགས་ནི་རབ་བཤད་པ་༎
ཨོམ་མ་ཧ་ཀ་ལ་ཡ་།
མ་མ་སརྦ་ཤ་ཏྲུམ་མམ་ས་རཀྟ་ཀེམ་ནི་རུ་མེ་ད་མེ་ཛྙ་།
བ་སུ་ཏ་།
ཨ་མུ་ཀ་ཙིཏྟ་ཁ་ཁ་ཁ་ཧི་ཁ་ཧི་།
མ་ཧ་ཀ་ལ་ཡ་།
ཨ་མུ་ཀ་མ་ར་ཡ་ཕཏ་།
ཅེས་བཅོམ་ལྡན་འདས་ཀྱིས་བཀའ་སྩལ་པ་།
དེ་ནས་དཔལ་ནག་པོ་ཆེན་པོས་གསོལ་པ་།
བཅོམ་ལྡན་འདས་།
གསང་བའི་པར་བུ་ཆེན་པོ་ཡི་༎
དེ་ཡི་སྔགས་ནི་ཇི་ལྟར་ལགས་༎
བཅོམ་ལྡན་འདས་ཀྱིས་བཀའ་སྩལ་པ་༎
ཨོམ་མ་ཧ་ཀ་ལ་ཡ་།
སྨྲི་ཏུ་ཀ་ལ་ཡ་།
མ་ཧ་ཀྴ་ཤ་ས་ན་ཀ་ལོ་ཨ་ཡམ་།
ཨ་མུ་ཀ་བྷ་ཤི་ར་།
མ་ར་ཡ་མ་ར་ཡ་ཨ་མ་ཀ་ཙྪེ་ཙིཏྟ་ཡ་།
ཙྪ་ཏ་ཀ་ཙྪ་ར་ཀ་མ་ར་ཡ་ཧུམ་ཧུམ་ཕཏ་ཕཏ་སྭ་ཧ་།
འདི་ནི་པར་བུ་ཆེན་པོ་ལ་༎
འཁོར་ལོ་ཡི་གེ་དགོད་པར་བྱ་༎
ཞེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་དཔལ་ནག་པོ་ཆེན་པོས་གསོལ་པ་༎
གསང་བའི་པར་བུ་ཆེན་པོ་ཡི་༎
ཁྱད་པར་སྔགས་ནི་ཇི་ལྟར་ལགས་༎
བཅོམ་ལྡན་འདས་ཀྱིས་བཀའ་སྩལ་པ་༎
སྲོག་གི་སྙིང་པོ་བསད་པ་དང་༌༎
རྩ་བའི་སྔགས་ལ་སོགས་པ་ཡི་༎
ཤམ་བུ་འདི་ནི་གདགས་པར་བྱ་༎
ཨོམ་མ་ཧ་ཀ་ལ་ཡ་།
ཨ་བྷ་ཙིཏྟ་ཡ་།
ཨ་མུ་ཀ་ཧསྟ་ཙ་ར་ཡ་།
མ་མ་ཤ་ཏྲུམ་རཀྟ་ཙ་ར་ཡ་ཙིཏྟ་།
ཙྪིནྡ་ཙྪིནྡ་།
བྷིན་དྷ་བྷིན་དྷ་།
པ་ཙ་པ་ཙ་།
ཨ་མུ་ཀ་མ་ར་ཡ་ཧུམ་ཧུམ་ཕཏ་ཕཏ་སྭ་ཧ་།
ཞེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་ནག་པོ་ཆེན་པོས་གསོལ་པ་༎
བཅོམ་ལྡན་འདས་།
གསང་བའི་པར་བུ་ཆེན་པོ་ཡི་༎
སྒྲུབ་པའི་གནས་ནི་ཇི་ལྟར་ལགས་༎
བཅོམ་ལྡན་འདས་ཀྱིས་བཀའ་སྩལ་པ་༎
མར་ངོའི་ཚེས་གཅིག་ནག་པོའི་དུས་༎
དང་པོ་པར་བུ་བཅའ་བར་བྱ་༎
གཉིས་པ་ལྷ་ལ་བསྙེན་པར་འགྱུར་༎
གསུམ་པ་བསྒྲུབ་བྱ་དགུག་པར་བྱ་༎
བཞི་པ་བསྒྲུབ་བྱ་མྱོས་པར་བྱེད་༎
ལྔ་པ་བསྒྲུབ་བྱ་གསོད་པར་བྱེད་༎
དྲུག་པ་ལྡོག་པ་མེད་པར་བྱེད་༎
བསམ་གཏན་སྔགས་ཀྱི་སྦྱོར་བ་ཡིས་༎
ཕུང་པོ་རྣམ་ཤེས་ཕྲལ་བྱས་ཏེ་༎
བདུན་པས་དགའ་ལྡན་གནས་སུ་བསྐྱལ་༎
དེ་རྗེས་ཚོགས་ཀྱི་འཁོར་ལོ་དང་༌༎
འབྲས་བུ་ཆེན་པོ་ཉིད་ལ་སྦྱར་༎
དེ་ལྟར་ཞག་བདུན་བྱས་གྱུར་ན་༎
དབང་ཕྱུག་ཆེན་པོ་ལ་སོགས་པའི་༎
ལྷ་ཆེན་ཀུན་ཀྱང་བསད་པར་ནུས་༎
གཞན་ལྟ་སྨོས་ཀྱང་ཅི་ཞིག་དགོས་༎
ཞེས་བཅོམ་ལྡན་འདས་ཀྱི་བཀའ་སྩལ་ཏོ་༎
དཔལ་ནག་པོ་ཆེན་པོའི་རྒྱུད་དུར་ཁྲོད་ཆེན་པོ་ཞེས་བྱ་བ་ལས་།
གསང་བའི་པར་བུ་ཆེན་པོའི་ལེའུ་ཞེས་བྱ་བ
སྟེ་ལྔ་པའོ་༎ ༎ དེ་ནས་དཔལ་ནག་པོ
ཆེན་པོས་གསོལ་པ་༎
བཅོམ་ལྡན་འདས་།
དཔལ་ལྡན་ནག་པོ་ཆེན་པོ་ཡི་༎
གསང་བའི་པར་བུ་ཞེས་བྱ་བ་༎
འཁོར་ལོ་ཉིད་དུ་ཅིས་མི་སྨོས་༎
དེ་ཕྱིར་འཁོར་ལོས་༄༅༎
བསད་པ་ཡི་༎
ཆོ་ག་བདག་ལ་བཤད་དུ་གསོལ་༎
དེ་ནས་བཅོམ་ལྡན་འདས་ཀྱིས་བཀའ་སྩལ་པ་༎
སངས་རྒྱས་བསྟན་པ་འཇིག་བྱེད་པ་༎
གང་ཞིག་འབྱུང་པོ་མཐུ་ཆེན་དང་༌༎
ལོག་པའི་སྟོབས་དང་ལྡན་པ་རྣམས་༎
དེ་དག་གསད་པར་བྱ་བ་ཡི་༎
འཁོར་ལོའི་ཆོ་ག་འདི་དག་བཤད་༎
ཅེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་དཔལ་ལྡན་ནག་པོ་ཆེན་པོས་གསོལ་པ་།
བཅོམ་ལྡན་འདས་།
འཁོར་ལོས་བསད་པའི་རིམ་པ་ཡི་༎
དེ་ཡི་ཆོ་ག་ཇི་ལྟར་ལགས་༎
བཅོམ་ལྡན་འདས་ཀྱི་བཀའ་སྩལ་པ་༎
དང་པོ་འཁོར་ལོ་བཅའ་བ་དང་༌༎
གཉིས་པ་ལིངྒ་བཅའ་བ་དང་༌༎
གསུམ་པ་གསང་བར་བྱ་བའོ་༎
ཞེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་དཔལ་ནག་པོ་ཆེན་པོས་གསོལ་པ་།
བཅོམ་ལྡན་འདས་།
འཁོར་ལོ་ལིངྒ་བཅའ་བ་དང་༌༎
བསད་པའི་རིམ་པ་ཇི་ལྟར་ལགས་༎
བཅོམ་ལྡན་འདས་ཀྱིས་བཀའ་སྩལ་པ་༎
དང་པོར་རྣལ་འབྱོར་དབང་ཕྱུག་གིས་༎
ནག་པོས་བསམ་གཏན་ལྡན་བྱས་ནས་༎
དུར་ཁྲོད་གནས་སུ་མཚམས་བཅད་ལ་༎
དེར་ནི་འཁོར་ལོ་བྲི་བར་བྱ་༎
དུར་ཁྲོད་རས་ལ་བྱ་རོག་གི་༎
ཁྲག་དང་དུར་ཁྲོད་སོལ་བ་དང་༌༎
ཚ་བ་གསུམ་དང་བསྲེས་ལ་ནི་༎
ཆོ་གས་ནག་པོའི་སྣག་ཚ་བྱ་༎
ལྷོ་ནུབ་མཚམས་སུ་ཁ་བལྟས་ལ་༎
མི་མཐུན་སྒྲོ་ཡི་སྨྱུག་གུས་ནི་༎
འཁོར་ལོ་བཞི་རིམ་བསྐོར་བར་བྱ་༎
དཔལ་ལྡན་ནག་པོ་ཆེན་པོ་ཡི་༎
འཁོར་ལོ་སྐུ་དང་བཅས་པ་བྲི་༎
འཁོར་ལོའི་དབུས་སུ་སྙིང་པོ་ནི་༎
ཕྱོགས་གཉིས་སུ་ནི་རྣམ་པར་དགོད་༎
དབུས་སུ་བསྒྲུབ་བྱའི་མིང་ཡིག་གཞུག་། དེ་ཡི་ཕྱི་རོལ་ལེའུ་ཚེ་བརྒྱད་༎
དཔལ་ལྡན་ནག་པོའི་སྙིང་པོ་དགོད་༎
དེ་ཡི་ཕྱི་རོལ་ལེའུ་ཚེ་བརྒྱད་༎
རྩ་བའི་སྔགས་ནི་དགོད་པར་བྱ་༎
དེ་ནས་དེ་ཡི་ཕྱི་རོལ་དུ་༎
ལས་ཀྱི་སྔགས་ནི་དགོད་པར་བྱ་༎
བར་དུ་བསྒྲུབ་བྱའི་མིང་ཡིག་གཞུག་། དབུས་སུ
མཉམ་པའི་སྨྱུག་གུ་གཞུག་། འོག་མ་གཡས་སུ
འཁོར་བར་བྱ་༎ སྟེང་གི་འཁོར་ལོ་གཡོན་དུ་བསྐོར་༎
བཅའ་སྟེ་རིམ་པས་དགོད་པར་བྱ་༎
འཁོར་ལོ་ནག་པོ་ཆེན་པོ་ནི་༎
ཞལ་གཅིག་པ་ལ་ཕྱག་གཉིས་པ་༎
གྲི་གུག་ཐོད་པ་ལག་ན་འཛིན་༎
ཞལ་གདངས་མཆེ་བ་གཙིགས་པར་བྲི་༎
ཞག་བདུན་བསྒྲུབ་བྱའི་མིང་ཡིག་དགོད་༎
དེ་ལྟར་འཁོར་ལོའི་རིམ་པ་བཤད་༎
དེ་ནས་གཞན་ཡང་རབ་བཤད་པ་༎
ཚ་བ་གསུམ་དང་བསྒྲུབ་བྱ་ཡི་༎
རྐང་གཡོན་ས་དང་བ་གཟན་ལ་༎
བསྒྲུབ་བྱའི་གཟུགས་ནི་སོར་གསུམ་པ་༎
བྱས་ལ་སྙིང་གར་སྔགས་འདི་གཞུག་། ཨོམ་མ་ཧ་ཀ་ལ་ཡ་།
ཨ་པ་ར་བྷི་ཤ་ཨ་མུ་ཀ་མ་ར་ཡ་ཧུམ་ཧུམ་ཕཏ་།
གྲོ་ག་ལ་ནི་བྲིས་ལ་གཞུག་། ལིངྒ་འཁོར
ལོའི་བར་དུ་གཞུག་། དེ་ནས་མཉམ་པར་དྲིལ
བར་བྱ་༎ མི་སྐྲའི་སྐུད་པས་འཁོར་ལོ་བཅིངས་༎
དོམ་མམ་ཁྱི་ནི་ནག་པོ་ཡི་༎
ཐོད་པར་འཁོར་ལོ་གཞུག་པར་བྱ་༎
དམར་ནག་སྐུད་པས་ཕྱི་རོལ་བཅིང་༌༎
ཁ་དོག་ནག་གམ་སྨེ་བ་ཡོད་༎
དེ་ལྟའི་ཐོད་པ་༄༅༎
གཉིས་ལ་ནི་༎
དུར་ཁྲོད་སོལ་བ་ཁྱི་ནག་པོའི་༎
སྙིང་ཁྲག་དུར་ཁྲོད་སོལ་བ་གསུམ་༎
བསྲེས་ལ་ཐོད་པའི་འཁོར་ལོ་ཡི་༎
ཕྱི་རོལ་ཚ་བ་གསུམ་གྱིས་བྱུགས་། ཐོད་པའི་ནང་དུ་འཁོར་ལོ་ནི་༎
ཁྱིའམ་དོམ་གྱི་ཐོད་པ་གཞུག་། ནི་རངྴུ་ཡི་ཕུར་བུ་བརྒྱད་༎
སོར་ནི་བཞི་ཚད་རབ་གནས་བྱ་༎
ཨོམ་མ་ཧ་ཀ་ལ་ཡ་།
ཨ་ར་བི་ཤ་བཛྲ་ཀི་ལ་ཡ་།
ཨ་མུ་ཀ་ཧ་ན་ཧ་ན་ཧུམ་ཧུམ་ཕཏ་།
ཕུར་བུ་བརྒྱད་ལ་བྲི་བར་བྱ་༎
འཁོར་ལོ་མནྡལ་སྟེང་བཞག་ནས་༎
དཔལ་ལྡན་ནག་པོ་ཆེན་པོ་ཡི་༎
བསྐྱེད་པའི་རིམ་པ་ཚུལ་བཞིན་བསྒོམ་༎
མཆོད་པ་དང་གཏོར་མ་ལ་སོགས་པ་༎
བསམ་གཏན་སྔགས་ཀྱིས་བརྩོན་པར་བྱ་༎
དེ་ནས་ཐུགས་ཀའི་འོད་ཟེར་ནི་༎
ལྕགས་ཀྱུའི་ཚུལ་དུ་རབ་སྤྲོས་པའི་༎
བསྒྲུབ་བྱ་གསལ་བར་འདུག་ནས་ནི་༎
འོད་ཀྱི་ཞགས་པས་བཅིང་བར་བྱ་༎
དེ་ནས་རྣལ་འབྱོར་པའི་མདུན་དུ་ནི་༎
བསྒྲུབ་བྱ་གཅེར་བུ་མགོ་མཇུག་བཟློག་། དཔལ་ལྡན་ནག་པོའི་ཁ་སྦྱོར་གྱི་༎
བར་དུ་བསྒྲུབ་བྱ་གཞུག་པར་བྱ་༎
བསྒྲུབ་བྱ་གསལ་བའི་སྙིང་གི་དཀྱིལ་༎
གྲི་གུག་འོད་དང་བཅས་པར་བསྒོམ་༎
སྲོག་བཅད་ནང་ཁྲོལ་གཉོགས་ནས་ནི་༎
བསྒྲུབ་བྱའི་ན་ས་གཡས་གཡོན་ནས་༎
དཔལ་ལྡན་ནག་པོ་ཆེན་པོ་ཡིས་༎
སྙིང་གི་ཁྲག་ནི་འཐུང་བར་བསམ་༎
དེ་ནས་ཐུགས་ཀའི་འོད་ཟེར་གྱིས་༎
བསྒྲུབ་བྱ་ལན་བདུན་དགུག་པར་བྱ་༎
ལྕགས་ཀྱུའི་ཕྱག་རྒྱ་བཅས་ནས་ནི་༎
ཨོམ་མ་ཧ་ཀ་ལ་ཡ་།
ཨ་མུ་ཀ་ཨ་ཀར་ཤ་ཡ་ཛ་ཛ་ཧུམ་ཧུམ་ཕཏ་།
བསམ་གཏན་སྔགས་དང་ལྡན་གྱུར་ནས་༎
བསྒྲུབ་བྱ་རྟག་ཏུ་དགུག་བྱ་སྟེ་༎
སྔོན་དུ་རབ་གནས་བྱས་པ་ཡི་༎
ཕུར་བུ་དང་ནི་ཡུངས་ཀར་གྱིས་༎
གསད་པའི་སྔགས་ཀྱིས་བརྡེག་པར་བྱ་༎
ཨོམ་མ་ཧ་ཀ་ལ་ཡ་།
ཛ་ཡི་ཛ་ལན་ཏ་ཧ་།
ཨཤྟ་ག་ཏྲ་།
དྷ་ཧ་ན་དྷ་ཧ་ན་། ཕོ་རན་ཨོམ་ཡང་མ་ཧ་ཀ་ལ་ཡ་།
བྷ་ར་བྷ་ག་ར་།
བུ་ཏ་ན་པ་།
ཨ་མུ་ཀ་པ་ཧ་ར་ན་།
བ་ཧ་རི་བམ་།
ག་ར་བ་ཕཏ་།
ཧུམ་སུ་དྷ་།
ཨ་ན་ལ་ཨ་ན་ལ་།
བ་རི་ཡ་བ་རི་ཡ་།
འབྲས་སྨ་མ་རི་།
བྷི་སྣུ་ནི་ཝ་རམ་།
ཨ་མུ་ཀ་ནི་ཡམ་།
བཛྲ་མུ་ཧ་བི་རམ་།
དྷ་ལ་འུ་དྷ་ལ་འུ་།
ཨ་མུ་ཀཙྪ་ཀ་ནི་།
མ་ར་ཡ་།
ཧུམ་ཧུམ་ཕཏ་སྭ་ཧ་།
དེ་ནས་ལས་ཀྱི་ཐིག་ལེའི་གནས་༎
སུམ་ཅུ་རྩ་གཉིས་དམིགས་ནས་སུ་༎
ཕུར་བུ་ཡུངས་ཀར་གདབ་པར་བྱ་༎
ཐོད་པའི་འཁོར་ལོ་ཁ་སྦྱར་ལ་༎
དཔའ་བོ་སྐྲ་ཡི་སྐུད་པ་ཡི་༎
དཔལ་ལྡན་ནག་པོ་ཆེན་པོ་ཡི་༎
བསམ་གཏན་སྔགས་དང་ལྡན་གྱུར་ནས་༎
ཐོད་པ་རྒྱ་གྲམ་བཅིང་བར་བྱ་༎
ཨོམ་མ་ཧ་ཀ་ལ་ཡ་།
ཨ་མུ་ཀ་། བྷན་དྷ་བྷན་དྷ་།
ཧུམ་ཧུམ་ཕཏ་།
དེ་དག་བཟླས་ལ་འཁོར་ལོ་བཅིང་༌༎
འཁོར་ལོ་མཆོད་རྟེན་ནག་པོ་ཡི་༎
ནང་དུ་བཅུག་ནས་དུར་ཁྲོད་ཀྱི་༎
མེ་ཐབ་ཏུུ་ན་གནན་བྱས་ན་༎
ཚ་བའི་ནད་ཀྱིས་འཆི་བར་འགྱུར་༎
ཡང་ན་ཆུ་དོང་རྙིང་པ་ཡི་༎
ནང་དུ་གནན་པར་བྱས་གྱུར་ན་༎
བསྒྲུབ་བྱ་རྒྱུན་ནི་འགག་ནས་འཆི་༎
ཡང་ན་དུར་ཁྲོད་ཁང་སྟོང་དུ་༎
སྦས་ན་མཁའ་འགྲོ་མ་རྣམས་ཀྱིས་༎
ཚོགས་ཀྱི་འཁོར་ལོ་བསྐོར་བྱས་༄༅༎
ཏེ་༎
བསྒྲུབ་བྱ་ཁྲག་ནི་སྐྱུག་པར་འགྱུར་༎
ཡང་ན་མཆོད་རྟེན་ལྷ་ཁང་གི་། ཐེམ་པའི་འོག་ཏུ་གནན་བྱས་ནས་༎
ཁ་ལྐུགས་མིག་ནི་ལོང་བ་དང་༌༎
གཞོགས་ཕྱེད་སྐམ་ནས་འཆི་བར་འགྱུར་༎
ཡང་ན་འཁོར་ལོ་བསྒྲུབ་པར་བྱ་༎
རང་གི་ལུས་ལ་བརྟེན་བྱས་ལ་༎
བསམ་གཏན་སྔགས་དང་ལྡན་གྱུར་ནས་༎
གང་ཞིག་བསྒྲུབ་བྱ་དམིགས་ལ་དེ་༎
ཞག་བདུན་གྱིས་ནི་གསོད་པར་བྱེད་༎
འདིས་ནི་ལས་རྣམས་ཐམས་ཅད་ཀྱི་༎
བསད་པའི་སྦྱོར་བར་ཤེས་པར་བྱ་༎
ཨོམ་མ་ཧ་ཀ་ལ་ཡ་།
རབ་ཏུ་སྨྱུག་ཤ་མ་རག་ཏུ་༎
མ་ཧ་ཀ་ལ་ཡ་ཨ་མུ་ཀ་མ་ར་ཡ་ཨ་བ་རི་བྷི་ཤ་ཧུམ་།
ཞེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་དཔལ་ནག་པོ་ཆེན་པོས་གསོལ་པ་༎
བཅོམ་ལྡན་འདས་།
གཞན་ཡང་འཁོར་ལོ་ཅི་ཞིག་བཤད་༎
བཅོམ་ལྡན་འདས་ཀྱིས་བཀའ་སྩལ་པ་༎
དུར་ཁྲོད་ཀྱི་ནི་གཡམ་པ་ལ་༎
གུར་གུམ་གོ་རོ་ཙ་ན་དང་༌༎
བནྡྷུའི་མེ་ཏོག་ལ་སོགས་པས་༎
པདྨ་འདབ་བརྒྱད་བྲི་བར་བྱ་༎
དེ་ལ་སྦྲུལ་བརྒྱད་དགོད་པར་བྱ་༎
མེ་ཏོག་ལུ་དའི་ཁུ་བ་དང་༌༎
དུར་ཁྲོད་སྣག་ཚས་སྦྱར་ནས་སུ་༎
དབུས་སུ་གྲི་གུག་ཐོད་པ་བྲི་༎
རྣལ་འབྱོར་ནུབ་ཏུ་ཁ་བལྟས་ལ་༎
བསམ་གཏན་སྔགས་དང་ལྡན་གྱུར་ནས་༎
ནག་པོ་སྦྲུལ་དང་བཅས་པར་བསྐྱེད་༎
དེ་ལ་མཆོད་པར་བྱས་ནས་ནི་༎
བསམ་གཏན་སྔགས་ཀྱི་བཟླས་པ་བྱ་༎
ཨོམ་མ་ཧ་ཀ་ལ་ཡ་།
ཨ་ར་ན་ག་གུ་རུ་ནི་ཤིག་ནི་རི་ནི་རི་།
མ་ཐ་ནི་ཤིག་། མཤྟི་དྷ་རི་ན་ག་ར་ཛ་།
དེ་བ་བྷ་རི་ཤ་ཡ་ཧུམ་ཧུམ་ཕཏ་སྭ་ཧ་།
དུས་གསུམ་དུ་ནི་བསྙེན་པར་བྱ་༎
འཁོར་ལོ་འདི་ཡི་ཆོ་ག་ནི་༎
ཆུ་མིག་ཤིང་ངམ་རི་ཡི་རྩེ་༎
གང་ཞིག་ཀླུ་ནི་གནས་པའི་ས་༎
དེར་ནི་ཆོ་ག་འདི་བརྩམས་ན་༎
ཀླུ་ཡི་རྒྱལ་པོ་ནོར་བུ་ཅན་༎
(༡༤)༄༅༎ སྔགས་ནི་རབ་བཤད་པ་༎
ཆོ་ག་འདི་དང་དུས་མཚུངས་སུ་༎
ཆར་གྱི་རྒྱུན་ནི་འབེབས་པར་བྱེད་༎
གལ་ཏེ་དེས་ཀྱང་མ་ཕེབས་ན་༎
ནག་པོའི་སྤོས་དང་གུ་གུལ་གྱིས་༎
འཁོར་ལོ་བདུག་པར་བྱས་གྱུར་ན་༎
ཆར་ནི་ཤིན་ཏུ་འབབ་པར་འགྱུར་༎
འཁོར་ལོ་བཟློག་པ་བྲིས་ནས་ནི་༎
དེ་ཡི་སྟེང་དུ་སྦྱིན་བསྲེག་བྱ་༎
སྔགས་ནི་བཟློག་ནས་རབ་བཟླས་ནས་༎
བསྒྲུབ་བྱ་ཤིན་ཏུ་མི་བསྲུན་པས་༎
རྡོ་ཡི་སེར་བ་འབེབས་པར་འགྱུར་༎
ཡང་ན་ཀླུ་རྣམས་ཐམས་ཅད་ནི་༎
ཨརྫ་ཀ་ཡི་འབྲས་བུ་ལྟར་༎
མགོ་བོ་ལུས་པོ་འགས་པར་འགྱུར་༎
ཞེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་གཞན་ཡང་རབ་བཤད་པ་༎
ཐོད་པ་དུམ་བུ་གཅིག་པ་ལ་༎
ཁ་ཏི་ཁ་ཡི་འཁོར་ལོ་བྲི་༎
དེ་ཡི་ཕྱི་ནི་བདུད་རྩིས་བྱུག་། ཐོད་པའི་ནང་དུ་ཡུངས་ཀར་དང་༌༎
སྦྱིན་བསྲེགས་ཐལ་བ་བསྔགས་ནས་ནི་༎
ཐོད་པ་རབ་ཏུ་གནས་པར་བྱ་༎
རྩ་བའི་སྔགས་ནི་བཟླས་པ་ཡི་༎
འདི་ནི་ཤམ་བུར་གདགས་པར་བྱ་༎
ཨོམ་མ་ཧ་ཀ་ལ་ཡ་།
ཤ་ར་ཛ་རམ་པད་ཐ་ར་།
བྷི་དྷ་ར་ཚིནྡྷ་ཚིནྡྷ་ཚིནྡྷ་ཧུམ་ཧུམ་ཕཏ་།
འདི་ཡི་བསྙེན་པ་བྱས་ནས་ནི་༎
གང་ཞིག་ཡུལ་སྲུང་བྱེད་པ་ཡི་༎
དེ་ཡི་ཕྱོགས་བཞི་གཞག་པར་༄༅༎
བྱ་༎
དཔལ་ལྡན་ནག་པོ་ཆེན་པོ་ཡི་༎
བསམ་གཏན་སྔགས་དང་ལྡན་གྱུར་ནས་༎
མཆོད་དང་གཏོར་མ་ལ་སོགས་བྱ་༎
ཀླུ་དང་གནོད་སྦྱིན་ལ་སོགས་པ་༎
གདུག་པའི་སེར་བ་སྲུང་བར་འགྱུར་༎
དེ་ནས་གཞན་ཡང་རབ་བཤད་པ་༎
བདུད་རྩི་བ་ཡི་རྣམ་ལྔ་ལ་༎
ཆོ་གས་མནྡལ་བྱས་ནས་ནི་༎
པདྨ་འདབ་མ་བརྒྱད་པ་བྲི་༎
དེར་ནི་དཔལ་ལྡན་ནག་པོ་དང་༌༎
ཛམ་བྷ་ལ་ནི་གསལ་བསྐྱེད་དེ་༎
སྒྱུ་སྐར་རྒྱལ་ནས་དབུ་བཙུགས་ལ་།
ཞག་གྲངས་ཉི་ཤུ་རྩ་གཅིག་ཏུ་༎
མེ་ཏོག་ཆུ་དང་དྲི་ཞིམ་སྤོས་༎
གཡོན་པའི་ཁྱོར་བས་དབུལ་བར་བྱ་༎
བསམ་གཏན་སྔགས་དང་ལྡན་གྱུར་ནས་༎
ཉིན་རེ་ཞིང་ནི་དུས་གསུམ་དུ་༎
གཙང་མའི་ཆུ་ཡིས་མཆོད་པར་བྱ་༎
ཨོམ་མ་ཧ་ཀ་ལ་ཡ་།
སིདྡྷི་དྷ་ན་མེ་དྷི་།
ཧུམ་ཛམ་བྷ་ལ་ཛ་ལན་དྲ་ཡ་སྭ་ཧ་།
ཆོ་ག་འདི་ཡི་སྟོབས་ཀྱིས་ནི་༎
འཇིག་རྟེན་གནོད་སྦྱིན་ཐམས་ཅད་ཀྱིས་༎
ནོར་དང་རིན་པོ་ཆེ་ཡི་གཏེར་༎
རྟག་ཏུ་དེ་ལ་སྦྱིན་པར་བྱེད་༎
ཅེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དཔལ་ནག་པོ་ཆེན་པོའི་རྒྱུད་དུར་ཁྲཽད་ཆེན་པོ་ཞེས་བྱ་བ་ལས་།
འཁོར་ལོའི་ལེའུ་སྟེ་དྲུག་པའོ་༎  ་༎ དེ་ནས་དཔལ་ནག་པོ་ཆེན་པོས་གསོལ་པ་།
བཅོམ་ལྡན་འདས་༎
དཔལ་ལྡན་ནག་པོ་ཆེན་པོ་ཡིས་༎
འཁོར་ལོའི་ཆོ་ག་རབ་བཤད་པ་༎
གནན་པས་གསད་པར་གསུངས་པ་ཡི་༎
དེ་ཡི་ཆོ་ག་ཇི་ལྟར་ལགས་༎
བཅོམ་ལྡན་འདས་ཀྱིས་བཀའ་སྩལ་པ་༎
གནོད་སྦྱིན་སྟོབས་དང་ལྡན་པ་དང་༌༎
གང་ཞིག་འབྱུང་པོ་མཐུ་ཆེན་དང་༌༎
འཇིག་རྟེན་ལྷ་ཆེན་ལ་སོགས་པའི་༎
ལོག་པའི་མཐུ་དང་ལྡན་པ་རྣམས་༎
གནན་པར་བྱ་བའི་ཆོ་ག་འདིས་༎
ཁྱད་པར་དུ་ཡང་གསད་པ་ཡི་༎
ཆོ་གའི་རིམ་པ་འདི་དག་བཤད་༎
ཅེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་དཔལ་ནག་པོ་ཆེན་པོས་གསོལ་པ་།
བཅོམ་ལྡན་འདས་༎
སངས་རྒྱས་བསྟན་པ་འཇིག་པ་དང་༌༎
ནག་པོའི་ཕྱོགས་ནི་འཛིན་པ་རྣམས་༎
གནན་པས་གསད་པའི་སྦྱོར་བ་ཡི་༎
དེ་ཡི་ཆོ་ག་ཇི་ལྟར་ལགས་༎
བཅོམ་ལྡན་འདས་ཀྱིས་བཀའ་སྩལ་པ་༎
དུར་ཁྲོད་དབེན་པའི་ས་ཕྱོགས་སུ་༎
དཔལ་ལྡན་ནག་པོ་ཆེན་པོ་ཡི་༎
ཏིང་ངེ་འཛིན་དང་ལྡན་གྱུར་ནས་༎
བསམ་གཏན་སྔགས་ཀྱིས་མཚམས་བཅད་ལ་༎
ཐོད་པ་དུམ་བུ་དྲུག་པ་གཉིས་༎
བདུད་རྩིས་ཕྱི་ནང་བཀྲུ་བར་བྱ་༎
སྐེ་ཚེ་ཉུང་དཀར་བཙན་དུག་དང་༌༎
མིན་པའི་ཁུ་བ་ཁྭ་ཡི་ཁྲག་། དུར་ཁྲོད་སྣག་ཚས་སྦྱར་ནས་སུ་༎
ཐོད་པའི་ནང་དུ་འཁོར་ལོ་བྲི་༎
དཔའ་བོ་གྲིར་ཤིའི་རོ་རས་ལ་༎
དུར་ཁྲོད་སྣ་ཚོགས་བསྒྲུབ་བྱ་ཡི་༎
མིང་དང་ཡི་གེ་ལྡན་པར་བྲི་༎
བྲི་དུས་གནམ་སྟོང་ཉིན་ནམ་ཕྱེད་༎
འཁོར་ལོའི་ནང་དུ་གཞུག་པར་བྱ་༎
ཕྱི་རོལ་དུར་ཁྲཽད་རས་ཀྱིས་གཏུམ་༎
མཆད་པའི་ས་དང་མཚོ་འགྲམ་ས་༎
རི་ཡི་རྩེ་མོ་གསུམ་གྱི་ས་༎
བསྲེས་ལ་ནག་པོའི་སྐུ་གཟུགས་བྱ་༎
མི་ཡི་རུས་པ་སྐྲ་ཤད་ཀྱིས་༎
ནག་པོའི་གཟུགས་སྐུའི་རུ་ཤིང་༄༅༎
བྱ་༎
ཞལ་གཅིག་ཕྱག་གཉིས་ཁྲུ་གང་ཚད་༎
ལྟོ་བར་འཁོར་ལོ་གཞུག་པར་བྱ་༎
ལུས་ནི་དུར་ཁྲོད་སྣག་ཚ་ཡིས་༎
ཁ་དོག་ཤིན་ཏུ་གནག་པར་བྱ་༎
མདུན་གྱི་ནག་པོའི་གཟུགས་སྐུ་ལ་༎
དཔལ་ལྡན་ནག་པོ་ཆེན་པོ་ཡི་༎
བསྐྱེད་པའི་རིམ་པ་ཚུལ་བཞིན་བསྒོམས་༎
བདག་ཉིད་ཐུགས་ཀའི་འོད་ཟེར་གྱིས་༎
བླ་མ་སངས་རྒྱས་ཐམས་ཅད་དང་༌༎
བྱང་ཆུབ་སེམས་དཔའ་ལ་སོགས་པ་༎
ནག་པོ་ཆེན་པོའི་རང་བཞིན་དུ་༎
བཀུག་ལ་ནག་པོའི་གཟུགས་ལ་བསྟིམ་༎
ནག་པོ་ཉིད་ཀྱང་བཀུག་ལ་བསྟིམ་༎
དེ་ནས་བདག་ཉིད་རྣལ་འབྱོར་པ་༎
ནག་པོའི་བསམ་གཏན་ལྡན་གྱུར་ནས་༎
མཐུན་པའི་དམ་རྫས་ལ་སོགས་པའི་༎
མཆོད་པའི་གཏོར་མ་དབུལ་བར་བྱ་༎
དེ་ནས་ཐུགས་ཀའི་འོད་ཟེར་གྱིས་༎
བསམ་གཏན་སྔགས་ཀྱི་བཟླས་པ་བྱ་༎
བཟླས་པ་རྫོགས་དང་ཐུགས་ཀ་ཡི་༎
འོད་ཟེར་ལྕགས་ཀྱུའི་ཚུལ་དུ་སྤྲོ་༎
བསྒྲུབ་བྱ་གསལ་བར་བཀུག་ནས་ནི་༎
ནག་པོའི་ལྟོ་བར་གཞུག་པར་བྱ་༎
ལྕགས་ཀྱུའི་ཕྱག་རྒྱ་སྔགས་དང་བཅས་༎
ཐུན་རེར་བརྒྱ་ནི་རྩ་བརྒྱད་དུ་༎
བཀུག་ལ་ནག་པོའི་ལྟོ་བར་བཞུག་། གྲི་གུག་ཐོད་པ་ཐོགས་ནས་ནི་༎
ཐུན་མཚམས་ཕྱིན་ཕྱོགས་བསྐོར་བར་བྱ་༎
ཉིན་མོ་མཚན་མོ་དུས་དྲུག་ཏུ་༎
དཔལ་ལྡན་ནག་པོ་ཆེན་པོ་ཡི་༎
རྣལ་འབྱོར་ཉིད་ལ་བརྩོན་པར་བྱ་༎
དེ་ནས་དུར་ཁྲོད་དབུས་སུ་ནི་༎
ཁྲུ་དོ་ཚད་དུ་བརྐོ་བར་བྱ་༎
ནང་དུ་ནག་པོའི་སྐུ་གཟུགས་བཞག་། དེ་ཡི་སྟེང་དུ་འཁོར་ལོ་ནི་༎
དུར་ཁྲོད་ཀྱི་ནི་ཕ་གུ་ལ་༎
ཨུ་ཙིན་ཏི་ཡི་ཁུ་བས་བྲིས་༎
སྔགས་ནི་དུར་ཁྲོད་སྣག་ཚས་དགོད་༎
ཨོམ་མ་ཧ་ཀ་ལ་ཡ་།
བཛྲ་ཙཀྲ་བར་ར་ཏི་།
ཨ་མུ་ཀ་སྟྭམ་བྷ་ནི་སྟྭམ་བྷ་ནི་།
མོ་ཧ་ནི་མོ་ཧ་ནི་།
ཁེ་ཙ་རི་བྷན་དྷམ་།
བྷུ་ཙ་རི་བྷན་དྷམ་།
པ་ཏ་ལ་བྷ་ས་ནི་བྷན་དྷམ་།
ཧུམ་ཧུམ་ཕཏ་ཕཏ་སྭ་ཧ་།
འདི་ནི་འཁོར་ལོར་དགོད་པར་བྱ་༎
དེ་སྟེང་སྦྱིན་སྲེག་ཐལ་བས་དགང་༌༎
དེ་ལྟར་ཞག་བདུན་བྱས་གྱུར་ན་༎
གནན་པས་གསད་པའི་སྦྱོར་བ་རྫོགས་༎
ཁྱབ་འཇུག་མ་ཧ་དེ་བ་དང་༌༎
ཚོགས་ཀྱི་བདག་པོ་ལ་སོགས་པའི་༎
འདོད་པའི་ལྷ་རྣམས་མནན་ནུས་ན་༎
གཞན་དག་སྨོས་ཀྱང་ཅི་ཞིག་དགོས་༎
དེ་སྐད་ཅེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དཔལ་ནག་པོ་ཆེན་པོའི་རྒྱུད་དུར་ཁྲོད་ཆེན་པོ་ཞེས་བྱ་བ་ལས་།
མནན་པའི་ལེའུ་སྟེ་བདུན་པའོ་༎  ་༎ དེ་ནས་ནག་པོ་ཆེན་པོས་གསོལ་པ་།
བཅོམ་ལྡན་འདས་།
མཚམས་མེད་ལ་སོགས་བྱེད་པ་དང་༌༎
གདུག་པ་ཐམས་ཅད་བསྒྲལ་བ་ཡི་༎
ཆོ་གའི་ཁྱད་པར་ཇི་ལྟར་ལགས་༎
བཅོམ་ལྡན་འདས་ཀྱིས་བཀའ་སྩལ་པ་༎
སྦྱིན་སྲེག་ལས་རྣམས་ཀུན་གྱི་མཆོག་། ཁྱད་པར་དུ་ནི་གསད་པ་ཡི་༎
སྦྱིན་སྲེག་འདི་ནི་ཤེས་པར་གྱིས་༎
ཞེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་དཔལ་ནག་པོ་ཆེན་པོས་གསོལ་པ་༎
བཅོམ་ལྡན་འདས་།
གསད་པར་བྱ་བའི་སྦྱོར་བ་ཡི་༎
སྦྱིན་སྲེག་ཆོ་ག་ཇི་ལྟར་ལགས་༎
བཅོམ་ལྡན་འདས་༄༅༎
ཀྱིས་བཀའ་སྩལ་པ་༎
སྦྱིན་སྲེག་ཆོ་གའི་རིམ་པ་ནི་༎
ཁྱད་པར་བདུན་དུ་ཤེས་པར་གྱིས་༎
བདག་དང་གནས་དང་མཆོད་གཏོར་དང་༌༎
ཐབ་དང་ལྷ་དང་རྫས་དང་དུས་༎
རྣམ་པ་བདུན་དུ་རབ་ཏུ་བཤད་༎
ཅེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་དཔལ་ནག་པོ་ཆེན་པོས་གསོལ་པ་༎
བཅོམ་ལྡན་འདས་།
ཆོ་ག་འདི་ཡི་རིམ་པ་ཡིས་༎
བསྒྲུབ་པར་བྱ་བ་ཇི་ལྟར་ལགས་༎
བཅོམ་ལྡན་འདས་ཀྱིས་བཀའ་སྩལ་པ་༎
དང་པོ་བདག་ཉིད་རྣལ་འབྱོར་ནི་༎
བསྲུང་བའི་འཁོར་ལོ་བསྒོམ་པར་བྱ་༎
ཆོས་འབྱུང་ནང་དུ་རྡོ་རྗེ་བྲག་། པད་ཉིའི་སྟེང་ན་རོ་ཡི་གདན་༎
དེ་སྟེང་ཧུམ་ལས་གྲི་གུག་གྱུར་༎
དེ་ལས་ནག་པོ་ཆེན་པོ་བསྐྱེད་༎
མཐིང་ནག་ཞལ་གཅིག་ཕྱག་གཉིས་པ་༎
དབུ་སྐྲ་ཁམ་སེར་གྱེན་དུ་བརྫེས་༎
སྤྱན་གསུམ་སྡང་མིག་མེ་ཡི་འོད་༎
གཡས་ན་གྲི་གུག་གཡོན་ཐོད་པ་༎
དོ་ཤལ་ཐོད་པའི་ཕྲེང་བས་བརྒྱན་༎
བརྐྱང་བསྐུམ་རོ་ཡི་གདན་ལ་འགྱིང་༌༎
མེ་དཔུང་དབུས་ན་དམ་ཚིག་བསྐྱེད་༎
ཡེ་ཤེས་སྤྱན་དྲང་གཉིས་མེད་བྱ་༎
དབང་བསྐུར་མི་བསྐྱོད་དབུ་ལ་བརྒྱན་༎
མདུན་གྱི་ནག་པོ་ཆེན་པོ་ཡང་༌༎
དེ་ལྟར་དུས་མཚུངས་རྫོགས་པར་བསྐྱེད་༎
མཆོད་དང་གཏོར་མ་བྱས་ནས་སུ་༎
གཉིས་མེད་ཐུགས་ཀའི་བཟླས་པ་བྱ་༎
དེས་ནི་ནག་པོའི་མཚན་མ་རྙེད་༎
དེ་ནས་སྦྱིན་བསྲེག་བརྩམ་བྱ་ཞེས་༎
བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་གཞན་ཡང་རབ་བཤད་པ་༎
གནས་ནི་དུར་ཁྲོད་ཆེན་པོ་ཡི་༎
རོ་སྲེག་མེ་ཐབ་ཁར་སྟོང་རམ་༎
རྡོ་རྗེའི་བྲག་ལ་སོགས་པ་ཡི་༎
འཇིགས་པའི་གནས་སུ་སྦྱིན་བསྲེག་བྱ་༎
མཆོད་པ་གཏོར་མ་སྲེག་པའི་རྫས་༎
དེ་དག་ཚོགས་པར་བྱས་ནས་ནི་༎
མེ་ཏོག་སྤོས་དང་མར་མེ་དྲི་༎
ཤ་ཆེན་ལྷ་བཤོས་སྲེག་པའི་རྫས་༎
ཁྱད་པར་གྱི་ནི་མཆོད་པར་བྱ་༎
ཆན་དང་དུག་གི་ལ་དུ་དང་༌༎
སྦྲང་རྩི་རྒུན་འབྲུམ་སེ་འབྲུའི་ཆང་༌༎
ཤ་ཆེད་ཉ་ཤ་བདུད་རྩི་ཁྲག་། འདི་ནི་དཔལ་ལྡན་ནག་པོ་ཡི་༎
ཁྱད་པར་གཏོར་མ་ཡིན་པར་བཤད་༎
དེ་ནས་གཞན་ཡང་རབ་བཤད་པ་༎
དུར་ཁྲོད་ས་དང་ཆུ་འགྲམ་ས་༎
མེ་ཐབ་ས་ལ་ཐབ་ཁུང་བྱ་༎
ཐབ་ནི་མཐིང་ནག་ཨེ་ཡི་དབྱིངས་༎
རྒྱ་ལ་ཁྲུ་གང་ཟབས་སུ་ཕྱེད་༎
སུམ་རིམ་དཔངས་ལ་སོར་གསུམ་སྟེ་༎
མོ་འོད་གྲི་གུག་ཐོད་པས་བརྒྱན་༎
དབུས་སུ་གྲི་གུག་ནག་པོ་བྲི་༎
ཐབ་ཀྱི་རིམ་པས་དེ་ལྟར་བཤད་༎
དེ་ནས་གཞན་ཡང་རབ་བཤད་པ་༎
དཔལ་ལྡན་ནག་པོ་ཆེན་པོ་ཡི་༎
བསམ་གཏན་སྔགས་དང་ལྡན་གྱུར་ནས་༎
ཐབ་ཀྱི་ནང་དུ་པད་ཉི་ཧུམ་།
རམ་ལས་མེ་ལྷ་བསྐྱེད་པར་བྱ་༎
ཞལ་གཅིག་པ་ལ་ཕྱག་གཉིས་པ་༎
ཕྱག་གཉིས་མེ་ཏོག་བགྲང་ཕྲེང་འཛིན་༎
མདོག་དམར་སྤྱན་བགྲད་ཞལ་གདངས་པ་༎
ཁྲོ་གཉེར་མཆེ་བ་གཙིགས་པའོ་༎
རང་བཞིན་མེ་དང་ཡེ་ཤེས་མེ་༎
ཕྱག་རྒྱ་བཞི་ཡི་སྦྱོར་བས་བསྟིམ་༎
གཉིས་མེད་གྱུར་པའི་ལྕེ་ལ་ཧུམ་༎
བསམ་ནས་ལིངྒ་བསྲེག་༄༅༎
རྫས་རྣམས་༎
ལན་བདུན་རབ་ཏུ་ཁྲོས་པས་དབུལ་༎
ཨོམ་མ་ཧ་ཀ་ལ་ཡ་།
བཛྲ་ཀྲོ་དྷ་ཨག་ན་ཡེ་།
ཧུམ་མ་མ་སརྦ་ཤ་ཏྲུམ་ཨ་མུ་ཀམ་༎
ད་ཧ་ད་ཧ་།
པ་ཙ་པ་ཙ་།
ཨ་མུ་ཀ་མ་ར་ཡ་ཕཏ་།
དེ་ནས་འབར་བའི་ངོ་བོར་བརྟག་། མེ་ཡི་གཞལ་ཡས་ཁང་དུ་བསམ་༎
དེ་ནས་དཔལ་ལྡན་ནག་པོ་ནི་༎
ཆོ་ག་ལྔའམ་གསུམ་གྱིས་བསྐྱེད་༎
བདག་དང་དམ་ཚིག་ཐུགས་ཀ་ཡི་༎
འོད་ཟེར་ཕྱག་རྒྱ་བཞི་དང་ལྡན་༎
དཔལ་ལྡན་ནག་པོ་ཆེན་པོ་ཡི་༎
དེ་ཡི་ཆོ་གས་བཀུག་ལ་བསྟིམ་༎
ཛཧཧུམ་བམ་ཧོཧ་།
ཧུམ་སྲིད་གསུམ་འཇིགས་པར་བྱེད་པ་ཡི་༎
དཔལ་ལྡན་ནག་པོ་ཆེན་པོ་ཡིས་༎
དུས་གསུམ་རྒྱལ་བ་ཐམས་ཅད་ཀྱི་༎
བསྟན་པ་བསྲུང་བར་ཁས་བླངས་པའི་༎
དམ་ཚིག་ཆེན་པོའི་སྟོབས་ཀྱིས་ནི་༎
འབར་བ་ཆེན་པོའི་དཀྱིལ་འཁོར་དུ་༎
དྲག་པོའི་སྟོབས་ཀྱིས་གཤེགས་སུ་གསོལ་༎
མེ་ཡི་དཀྱིལ་འཁོར་འདིར་བཞུགས་ལ་༎
གདུག་པའི་དགྲ་བགེགས་བསྒྲལ་དུ་གསོལ་༎
དེ་ནས་བདུད་རྩི་རཀྟ་ཡིས་༎
དཔལ་ལྡན་ནག་པོའི་ཞལ་དུ་དབུལ་༎
མཆོད་དང་གཏོར་མའི་རིམ་པ་རྣམས་༎
དབུལ་བའི་དམ་རྫས་ལ་སོགས་པའི་༎
མཆོད་པའི་ཁྱད་པར་ཀུན་ཀྱང་དབུལ་༎
དེ་ནས་ལིངྒ་བསྲེག་རྫས་རྣམས་༎
རྩ་བའི་སྙིང་པོ་སྔགས་ལ་ནི་༎
བསད་པའི་ཡི་གེ་གཞུག་པར་བྱ་༎
བསམ་གཏན་སྔགས་དང་ལྡན་གྱུར་ནས་༎
སྦྱིན་སྲེག་ནག་པོའི་ཞལ་དུ་དབུལ་༎
ལྷ་ཡི་ཆོ་ག་དེ་ལྟར་བཤད་༎
ཅེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་གཞན་ཡང་རབ་བཤད་པ་༎
ལིངྒ་རྫས་ཀྱི་རིམ་པ་ནི་༎
རྐང་རྗེས་ས་དང་སྐྲ་ཤད་དང་༌༎
རོ་བསྲེགས་ཐལ་བ་དྲི་ཆེན་ཁྲག་། བདུད་རྩི་ལྔ་དང་ཆུས་སྤྲུས་ལ་༎
བསྒྲུབ་བྱའི་གཟུགས་ནི་སོར་བརྒྱད་ལ་༎
སྙིང་གར་མིང་ཡིག་གཞུག་པར་བྱ་༎
མགོ་ལུས་ཚ་བའི་རྫས་ཀྱིས་བྱུགས་༎
བསམ་གཏན་སྔགས་དང་ལྡན་གྱུར་ནས་༎
བསྒྲུབ་བྱ་བཀུག་ནས་དེ་ལ་བསྟིམ་༎
སྔགས་ཀྱིས་དབྱེ་བའི་ཆོ་ག་བྱ་༎
མགོ་ནས་རྐང་པའི་མཐིལ་གྱི་བར་༎
བསད་སྔགས་ཆོར་མས་འབུམ་ཕྲག་བརྡེག་། དེ་ནས་ནག་པོ་ཆེན་པོ་ཡི་༎
གྲི་གུག་རབ་གནས་བྱས་པ་ཡི་༎
མགོ་ནས་ཞབས་སུ་ཏིལ་གྱི་ཚད་༎
གཏུབ་ནས་ནག་པོའི་སྦྱིན་བསྲེག་བྱ་༎
རྫས་ནི་མི་རྐང་ལས་བྱུང་བའི་༎
ཆོ་དགང་གང་གཟར་བླུག་གཟར་བྱ་༎
དུར་ཁྲོད་ལས་བྱུང་ཚ་ཤིང་ཁ་༎
ཚེར་མ་སྣ་ཚོགས་དྲི་ང་བའི་༎
ཡམ་ཤིང་སོར་ནི་བཅུ་གཉིས་ཚད་༎
ཡང་ན་སོར་དྲུག་ཤེས་པར་བྱ་༎
ཡུངས་ཀར་ལ་དུ་ནག་པོ་དང་༌༎
ཤ་ལྔ་ཉ་ཤ་ཆང་དང་ནི་༎
ཡུངས་ནག་ལ་ཕུག་ལྕགས་ཕྱེ་དང་༌༎
ཁྲག་དང་བདུད་རྩི་དབུལ་བར་བྱ་༎
རིགས་ངན་ཤན་པ་ལས་བྱུང་བ་༎
སྦྱིན་སྲེག་མེ་ནི་ཡིན་པར་བཤད་༎
རྫས་ནི་འདི་དག་ལྡན་གྱུར་ན་༎
སྦྱིན་སྲེག་ཆོ་ག་ཉེས་པ་མེད་༎
ཅེས་བཅོམ་ལྡན་འདས་ཀྱི་བཀའ་སྩལ་ཏོ་༎
དེ་ནས་གཞན་ཡང་རབ་བཤད་པ་༎
དུས་ཀྱི་ཆོ་གས་འགྲུབ་པར་འགྱུར་༎
མང་པོའི་ཚེས་གཅིག་ལ་སོགས་པ་༎
ནག་པོའི་ཕྱོགས་༄༅༎
ནི་ཐམས་ཅད་ལ་༎
སྦྱིན་སྲེག་ཆོ་ག་བརྩམ་པར་བྱ་༎
ཉི་མ་ཕྱེད་དང་ནམ་གྱི་གུང་༌༎
བསད་པའི་དུས་ནི་ཡིན་པར་བཤད་༎
ཅེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་དཔལ་ནག་པོ་ཆེན་པོས་གསོལ་པ་༎
མྱུར་བར་བསད་པའི་རིམ་པ་ཡི་༎
ཆོ་གའི་ཁྱད་པར་ཇི་ལྟར་ལགས་༎
བཅོམ་ལྡན་འདས་ཀྱིས་བཀའ་སྩལ་པ་༎
མྱུར་བར་བསད་པའི་རིམ་པ་ནི་༎
དཔལ་ལྡན་ནག་པོ་ཆེན་པོ་ཡི་༎
གསང་བའི་སྦྱིན་སྲེག་ཡིན་པར་བཤད་༎
ཅེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་དཔལ་ནག་པོ་ཆེན་པོས་གསོལ་པ་༎
བཅོམ་ལྡན་འདས་།
གསང་བའི་སྦྱིན་སྲེག་ཇི་ལྟར་ལགས་༎
བཅོམ་ལྡན་འདས་ཀྱིས་བཀའ་སྩལ་པ་༎
དང་པོ་མེ་ཐབ་ས་བླངས་ལ་༎
ཐབ་ནི་མཐོ་གང་ཚད་དུ་བྱ་༎
ཏིལ་མར་གྱི་ནི་མེ་ཡིས་བསྲེག་། ཟུར་གསུམ་སེང་ལྡེང་གསལ་ཤིང་ལ་༎
སོར་ནི་བཅུ་གཉིས་བརྒྱ་རྩ་བརྒྱད་༎
དཔལ་ལྡན་ནག་པོའི་ཡམ་ཤིང་བཤད་༎
དེ་ནས་ཐོད་པ་དུམ་བུ་དྲུག་། ནང་དུ་དུག་གི་ལ་དུ་བྱ་༎
ལིངྒ་ཚེར་མེའི་མེ་ཡིས་བསྲོས་༎
རྣལ་འབྱོར་ཐུགས་ཀའི་འོད་ཟེར་གྱིས་༎
བསྒྲུབ་བྱ་བཀུག་ལ་ལིངྒ་བསྟིམ་༎
ཨོམ་མ་ཧ་ཀ་ལ་ཡ་༎
ཨ་མུ་ཀ་ཏ་བ་ཏ་བ་ཧུམ་།
དཔལ་ལྡན་ནག་པོ་ཆེན་པོ་ཡི་༎
གྲི་གུག་རབ་གནས་ལྡན་པ་ཡི་༎
བསྒྲུབ་བྱའི་མགོ་ནས་རྐང་མཐིལ་བར་༎
ཏིལ་གྱི་ཚད་དུ་གཏུབ་པར་བྱ་༎
དེར་ནི་རམ་ལས་མེ་ཐབ་བམ་༎
དཔལ་ལྡན་ནག་པོ་ཆེན་པོ་ནི་༎
མེ་ཐབ་ནང་དུ་བསྐྱེད་པར་བྱ་༎
སྣ་ཚོགས་པདྨ་ཉི་མར་བཅས་༎
རོ་ཡི་གདན་ལ་གནས་པ་ནི་༎
དཔལ་ལྡན་ནག་པོ་ཆེན་པོར་བསམ་༎
ཞལ་ནས་སྣ་ཚོགས་མེ་ཡི་འོད་༌༎
དྲག་པོའི་དབྱིབས་སུ་འབར་བར་བསམ་༎
བདག་གི་ཐུགས་ཀའི་ས་བོན་ལས་༎
འོད་ཟེར་ནག་པོའི་གཟུགས་སུ་སྤྲོ་༎
དེ་ཡིས་བསྒྲུབ་བྱ་དགུག་བྱས་ནས་༎
རྐང་པ་གཉིས་ནས་བཟུང་ནས་ནི་༎
དུག་གཏོར་དུ་ནི་སྤྲུགས་བྱས་ཏེ་༎
གཞན་ཡང་ནག་པོའི་ཞལ་དུ་སྤྲུགས་༎
དེ་ལ་བདག་ཉིད་རྣལ་འབྱོར་པས་༎
རོ་ཡི་གདན་ལ་འདུག་ནས་ནི་༎
མིག་ནི་ཟུར་གསུམ་མི་བཟད་པར་༎
བྱས་ནས་སོས་ནི་སོ་འཆར་ཞིང་༌༎
བདག་ཉིད་ཐུགས་ཀའི་འོད་ཟེར་གྱི་༎
རྣོ་བའི་གཟུགས་ཀྱིས་བསྒྲུབ་བྱ་བཀུག་། མེ་ཐབ་ནང་དུ་གནས་པ་ཡི་༎
དཔལ་ལྡན་ནག་པོ་ཆེན་པོ་ལ་༎
སྙིང་པོའི་སྔགས་ཀྱིས་དབུལ་བར་བྱ་༎
དེ་ལྟར་བརྒྱ་ནི་རྩ་བརྒྱད་བར་༎
མདུན་དུ་བྱས་ན་བསྒྲུབ་བྱ་ནི་༎
དེ་མ་ཐག་ཏུ་གསོད་པར་ནུས་༎
འགྲུབ་འགྱུར་འདི་ལ་ཐེ་ཚོམ་མེད་༎
ཅེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དཔལ་ནག་པོ་ཆེན་པོའི་རྒྱུད་དུར་ཁྲོད་ཆེན་པོ་ཞེས་བྱ་བ་ལས་།
སྦྱིན་སྲེག་གི་ལེའུ་སྟེ་བརྒྱད་པའོ་༎  ་༎ དེ་ནས་དཔལ་ནག་པོ་ཆེན་པོས་གསོལ་པ་།
བཅོམ་ལྡན་འདས་།
རྒྱུད་འདི་ངེས་པར་གསལ་བའི་ཕྱིར་༎
སྔགས་ཀྱི་དོན་དང་ལྡན་པ་ཡི་༎
ཡི་གེའི་དབྱེ་བ་ཇི་ལྟར་ལགས་༎
བཅོམ་ལྡན་འདས་༄༅༎
ཀྱིས་བཀའ་སྩལ་པ་༎
སྐུ་གསུང་ཐུགས་ཀྱི་རྡོ་རྗེ་ནི་༎
ཡི་གེ་རྣམས་ཀྱི་མཆོག་ཏུ་འགྱུར་༎
རྩ་བ་སྙིང་པོར་ངེས་བཤད་པ་༎
སྔགས་དང་རྒྱུད་ཀྱི་དོན་གྱི་ཕྱིར་༎
ཡི་གེ་བཏུ་བ་བཤད་པར་བྱ་༎
ཞེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་དཔལ་ནག་པོ་ཆེན་པོས་གསོལ་པ་༎
བཅོམ་ལྡན་འདས་།
ཡི་གེ་བཏུུ་བ་ཇི་ལྟར་ལགས་༎
བཅོམ་ལྡན་འདས་ཀྱིས་བཀའ་སྩལ་པ་༎
དང་པོར་རིག་བྱེད་རྒྱལ་པོ་ལ་༎
དང་པོར་ལྔ་པ་ཡན་ལག་རིང་༌༎
གཉིས་པའི་ལྔ་པས་སྣ་ལྡན་མཆོད་༎
དང་པོ་ཐིག་ལེ་བཅས་པར་བཞག་། གཉིས་པའི་ལྔ་པའི་ལྔ་པ་ནི་༎
སྣ་ལྡན་རིང་དང་བཅས་པར་གནས་༎
དེར་ནི་བརྒྱད་མཐར་གཞག་པར་བྱ་༎
གཉིས་པའི་དང་པོ་མིང་དང་ལྡན་༎
གཉིས་པའི་དྲུག་པའི་གསུམ་པ་ལ་༎
གཉིས་པའི་དྲུག་པའི་དང་པོ་བཞག་། བརྒྱད་མཐའ
གཉིས་ནི་སྒྲ་ལྡན་མཆོག་། དང་པོའི་གསུམ་པ
གདགས་པར་བྱ་༎ གཉིས་པའི་དང་པོའི་མཐའ་ཅན་ནི་༎
དང་པོ་གཉིས་དང་བཅས་པར་བཞག་། གཉིས་ནི་རིང་ཐུང་སྒྲ་ཡིས་བརྗོད་༎
བསད་ན་ཚེག་དྲག་ལྡན་པར་བྱ་༎
གཉིས་པའི་ལྔ་པའི་གཉིས་པ་ལ་༎
གཉིས་པའི་གསུམ་པའི་དང་པོར་བཅས་༎
དྲག་པོའི་སྒྲ་དང་བཅས་པར་བཤད་༎
བརྒྱད་པ་ཡི་ནི་གསུམ་པ་ལ་༎
གཉིས་པའི་ལྔ་པའི་གསུམ་པ་གདགས་༎
དེར་ནི་བརྒྱད་པའི་མཐའ་ཅན་ནི་༎
རིང་པའི་སྒྲ་དང་ལྡན་པར་བཞག་། ཅེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་དཔལ་ནག་པོ་ཆེན་པོས་གསོལ་པ་།
བཅོམ་ལྡན་འདས་།
དཔལ་ནག་པོ་ཆེན་པོ་དང་༌༎
མཁའ་འགྲོ་མ་དང་བཅས་པ་ཡི་༎
རང་གི་དོན་དང་ལྡན་པའི་སྔགས་༎
དེ་ཡི་ཡི་གེ་རྣམས་ཀྱི་མཆོག་། བཏུ་བའི་རིམ་པ་ཇི་ལྟར་ལགས་༎
བཅོམ་ལྡན་འདས་ཀྱིས་བཀའ་སྩལ་པ་༎
དང་པོ་དོན་གྱི་ཡི་གེ་ལ་༎
དང་པོ་ལྔ་པས་ཡན་ལག་བརྒྱན་༎
གཉིས་པའི་ལྔ་པའི་ཐིག་ལེ་དང་༌༎
དང་པོ་ཐུང་ངུ་གཞག་པར་བྱ་༎
གཉིས་པའི་ལྔ་པ་མཐར་ལྡན་པ་༎
རིང་བའི་སྒྲ་དང་བཅས་པར་གནས་༎
བརྒྱད་པའི་མཐའ་ཅན་ཡི་གེ་ནི་༎
ཅུང་ཟད་རིང་དང་བཅས་པར་བརྗོད་༎
གཉིས་པའི་དང་པོ་མིང་དང་ལྡན་༎
གཉིས་པའི་དྲུག་པའི་གསུམ་པ་ལ་༎
གཉིས་པའི་དྲུག་པའི་དང་པོ་གདགས་༎
རིག་བྱེད་སྒྲ་དང་ལྡན་པར་ནི་༎
ཅུང་ཟད་འཐུག་དག་བཅས་པར་བརྗོད་༎
ལྔ་པའི་ལྔ་པ་སྣ་ལྡན་མཆོག་། བརྒྱད་པའི་མཐའ་ཅན་གདགས་པར་བྱ་༎
དང་པོ་གསུམ་པས་རབ་ཏུ་བརྒྱན་༎
ཚེག་དྲག་འཐུག་དང་བཅས་པར་བརྗོད་༎
གཉིས་པའི་བདུན་པའི་གཉིས་པ་ནི་༎
རིག་བྱེད་མདའ་དང་ལྡན་པར་བརྗོད་༎
གཉིས་པའི་ལྔ་པའི་མཐར་ལྡན་པ་༎
ཟླ་བ་མིག་དང་བཅས་པར་བཞག་། གཉིས་ཀའི་འབྲེལ་པར་གནས་པ་ཡི་༎
ཆགས་པའི་ཡི་གེ་བདག་ཉིད་ཅན་༎
གཉིས་པའི་གསུམ་པ་གཞག་པར་བྱ་༎
གཉིས་པའི་བཞི་པ་དང་པོ་ལ་༎
དང་པོ་གསུམ་པ་གདགས་པར་བྱ་༎
གཉིས་པའི་ལྔ་པའི་མཐར་ལྡན་པ་༎
རིང་བའི་སྒྲ་༄༅༎
དང་བཅས་པར་གནས་༎
སྡེ་ཚད་བརྒྱད་པའི་མཐར་གནས་པ་༎
ཅུང་ཟད་རིང་བའི་སྒྲ་དང་ལྡན་༎
གཉིས་པའི་དང་པོ་མིང་དང་ལྡན་༎
གཉིས་པའི་དྲུག་པའི་གསུམ་པ་ལ་༎
འཐུག་པའི་སྒྲ་དང་ལྡན་པར་བྱ་༎
གཉིས་པའི་དྲུག་པའི་དང་པོ་ནི་༎
གཡོ་བྱེད་སྒྲ་དང་བཅས་པར་གནས་༎
སྡེ་ཚན་གཉིས་པའི་དབུ་མ་ནི་༎
ཆགས་པའི་ཡི་གེ་རབ་ལྡན་པ་༎
གཉིས་པའི་གསུམ་པ་འཐུག་པོར་ལྡན་༎
གཉིས་པའི་བཞི་པའི་དང་པོ་ནི་༎
དང་པོའི་གསུམ་པས་ཡན་ལག་བརྒྱན་༎
དང་པོའི་དང་པོ་ཡན་ལག་རིང་༌༎
གཉིས་པའི་ལྔ་ཡི་དང་པོ་ནི་༎
ཅུང་ཟད་འཐུག་པ་དག་དང་ལྡན་༎
གཉིས་ཀའི་འབྲེལ་པ་ཆགས་པར་གནས་༎
གཉིས་པའི་ལྔ་པའི་གསུམ་པ་ལྔ་༎
དང་པོ་གཉིས་པས་གནན་པར་བྱ་༎
ཅུང་ཟད་རིང་དང་བཅས་པར་གནས་༎
མཐའ་ཡི་བརྒྱད་པའི་གཉིས་པ་ནི་༎
ཅུང་ཟད་ལོག་པའི་ཤུགས་དང་ལྡན་༎
སྡེ་ཚད་བརྒྱད་པའི་མཐར་ལྡན་པ་༎
ཐིག་ལེ་ཟླ་བ་མིག་དང་བཅས་༎
དང་པོ་ཡི་ནི་གསུམ་པ་ནི་༎
རིང་བའི་སྒྲ་ཡི་སྟོབས་དང་ལྡན་༎
ཞེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་དཔལ་ནག་པོ་ཆེན་པོས་གསོལ་པ་།
བཅོམ་ལྡན་འདས་།
རྒྱུད་ཀྱི་རྩི་བར་བཀོད་པ་ཡི་༎
དེ་ཡི་སྔགས་ཀྱི་ཁྱད་པར་ནི་༎
ཡི་གེ་བཏུུ་བ་ཇི་ལྟར་ལགས་༎
བཅོམ་ལྡན་འདས་ཀྱིས་བཀའ་སྩལ་པ་༎
སྔགས་ཀྱི་དོན་རྣམས་གསལ་བྱེད་པ་༎
དེ་ཡི་མཚན་ཉིད་དང་པོར་བཤད་༎
གཉིས་པའི་བཞི་པ་དང་པོ་ལ་༎
གཉིས་པའི་བཞི་པའི་གསུམ་པ་བཞག་། གཉིས་པའི་དྲུག་པའི་དང་པོར་གནས་༎
གཉིས་པའི་བཞི་པའི་གཉིས་པ་ནི་༎
དེ་ཉིད་དྲག་པོའི་ཚིག་དང་ལྡན་༎
དང་པོ་ཡིག་འབྲུ་རྣམས་ཀྱི་མཆོག་། དང་པོ་ལྔ་པས་ཡན་ལག་དགོད་༎
གཉིས་པའི་ལྔ་པས་སྣ་ལྡན་མཆོག་། རིག་བྱེད་ཐུང་ངུ་ཐིག་ལེར་བཅས་༎
གཉིས་པའི་ལྔ་པ་ལྔ་པར་ནི་༎
སྣ་དང་རིང་དང་བཅས་པར་གནས་༎
དེར་ནི་བརྒྱད་མཐའ་གཞག་པར་བྱ་༎
གཉིས་པའི་དང་པོ་མིང་དང་ལྡན་༎
གཉིས་པའི་དྲུག་པའི་གསུམ་པ་བརྗོད་༎
གཉིས་པའི་དྲུག་པའི་དང་པོ་ནི་༎
ཤིན་ཏུ་རིང་བའི་སྒྲ་དང་ལྡན་༎
བརྒྱད་མཐའི་གཉིས་པའི་གཉིས་ཀྱི་སྒྲ་༎
ཅུང་ཟད་འཐུག་དང་རིང་པོར་བརྗོད་༎
གཉིས་པའི་བཞི་པའི་མཐར་གནས་དང་༌༎
གཉིས་པའི་དྲུག་པའི་དང་པོར་བཤད་༎
དང་པོའི་དང་པོ་ཐུང་ངུའི་སྒྲ་༎
གཉིས་པའི་ལྔ་པའི་དང་པོར་གནས་༎
གཉིས་པའི་དང་པོ་གཞག་པར་བྱ་༎
གཉིས་ཀ་འབྲེལ་པ་མ་ནི་ཞེས་༎
ཆགས་པའི་སྒྲ་ཡི་ཡི་གེར་བརྗོད་༎
དང་པོ་གཉིས་པས་གནན་པར་བྱ་༎
གཉིས་པའི་གསུམ་པའི་ལྔ་པ་ཐིག་ལེར་བཅས་༎
ཅུང་ཟད་རིང་བའི་སྒྲ་དང་ལྡན་༎
དང་པོ་བཞི་པ་རིང་པོར་གནས་༎
བརྒྱད་པའི་མཐའ་ཅན་དང་པོ་ལ་༎
གཉིས་པའི་ལྔ་པ་ཐིག་ལེར་བཞག་། ཚེག་དྲག་དྲག་པོའི་སྒྲ་དང་ལྡན་༎
དང་པོའི་དང་པོ་གཞག་པར་བྱ་༎
གཉིས་པའི་ལྔ་པའི་དང་པོ་ནི་༎
བརྒྱད་པའི་གསུམ་པའི་༄༅༎
འབྲེལ་པར་བཞག་། ཅུང་ཟད་འཐུག་པའི་སྒྲ་དང་ལྡན་༎
གཉིས་པའི་གཉིས་པ་དང་པོ་ལ་༎
དང་པོར་རིག་བྱེད་གཉིས་པར་མནན་༎
གཉིས་པའི་ལྔ་པའི་ལྔ་པ་ལ་༎
དང་པོ་ལྔ་པས་ཡན་ལག་བརྒྱན་༎
གཉིས་པའི་དང་པོ་རབ་ཏུ་བཞག་། གཉིས་པའི་དྲུག་པའི་གསུམ་པ་ནི་༎
དང་པོའི་ལྔ་པས་ཡན་ལག་བཀོད་༎
གཉིས་པའི་དྲུག་པའི་དང་པོ་ལ་༎
གཉིས་པའི་ལྔ་པ་ཐིག་ལེར་བཞག་། གཉིས་པའི་གསུམ་པའི་དང་པོ་ལ་༎
ཆགས་པའི་ཡི་གེ་ཡན་ལག་ལྡན་༎
དང་པོའི་གཉིས་པས་གནན་པར་བྱ་༎
མ་ནིང་ཆགས་པའི་སྒྲ་ལ་ནི་༎
གཉིས་པའི་བཞི་པའི་གསུམ་པ་བཞག་། གཉིས་པའི་བཞི་པའི་མཐར་ལྡན་དགོད་༎
གཉིས་པའི་བཞི་པའི་དག་པོ་ལ་༎
ཡན་ལག་ཆགས་པའི་སྒྲ་དང་ལྡན་༎
ཅུང་ཟད་རིང་བའི་ཡི་གེ་བརྗོད་༎
གཉིས་པའི་དྲུག་པའི་དང་པོར་ནི་༎
བྱེ་བྲག་གཉིས་ཀྱི་སྒྲ་དང་ལྡན་༎
ཐུང་དང་རིང་དུ་རྣམ་པར་བཤད་༎
གཉིས་པའི་དྲུག་པའི་དང་པོ་ལ་༎
ཚེག་དྲག་གིས་ནི་བཀོད་པར་བྱ་༎
གཉིས་པའི་བཞི་པའི་དང་པོ་ལ་༎
དང་པོ་གཉིས་པས་གནན་པར་བྱ་༎
གཉིས་པའི་ལྔ་པའི་དང་པོ་ལ་༎
ཆགས་པའི་ཡི་གེ་གདགས་པར་བྱ་༎
གཉིས་པའི་བཞི་པའི་དང་པོ་ལ་༎
དང་པོའི་གཉིས་པས་གནན་པར་བྱ་༎
གཉིས་པའི་གཉིས་པའི་བཞི་པ་ལ་༎
གཉིས་པའི་ལྔ་པ་ཐིག་ལེར་བཞག་། ཤུགས་ཀྱི་རིང་བའི་སྒྲ་དང་ལྡན་༎
བརྒྱད་པའི་མཐར་ལྡན་གསུམ་པ་བཞག་། གཉིས་པ་ཡི་ནི་ལྔ་པ་ནི་༎
ཅུང་ཟད་རིང་བ་ཤེས་པར་བྱ་༎
དེར་ནི་ཆགས་པའི་ཡི་གེ་དགོད་༎
བརྒྱད་པའི་མཐའ་ཅན་གསུམ་པ་ལ་༎
དང་པོ་གཉིས་པས་གནན་པར་བྱ་༎
གཉིས་པའི་བཞི་པའི་གསུམ་པའི་གཉིས་༎
མཐུག་དང་ཤིན་ཏུ་མཐུག་པར་བརྗོད་༎
འདིར་ནི་དང་པོར་བཞི་པ་བཞག་། གཉིས་པའི་བཞི་པའི་གསུམ་པ་ལ་༎
གཉིས་པའི་ལྔ་པ་ཐིག་ལེར་བཞག་། གཉིས་པའི་བཞི་པའི་གསུམ་པ་ལ་༎
དང་པོ་གསུམ་པའི་ཡན་ལག་གདགས་༎
བརྒྱད་པའི་མཐའ་ཅན་གཉིས་པ་ལ་༎
གཉིས་པའི་གསུམ་པའི་དང་པོ་གདགས་༎
གཉིས་པའི་གཉིས་པ་དྲག་པོའི་སྒྲ་༎
ཚེག་དྲག་གིས་ནི་ཤེས་པར་བྱ་༎
སྡེ་ཚན་བརྒྱད་པོ་མཐའ་ལྡན་པ་༎
དང་པོའི་གཉིས་པས་གནན་པར་བྱ་༎
སྟོབས་པར་བྱེད་པའི་སྒྲ་གཉིས་ལྡན་༎
རིང་དང་ཤིན་ཏུ་རིང་བར་བརྗོད་༎
གཉིས་པའི་ལྔ་པའི་ལྔ་པ་གཉིས་༎
བར་དུ་ཆགས་པའི་ཡི་གེ་ནི་༎
ཤིན་ཏུ་དྲག་པ་གཉིས་སུ་བཤད་༎
གཉིས་པ་ཡི་ནི་བཞི་པ་ལ་༎
ཆགས་པའི་ཡི་གེས་ཡན་ལག་དགོད་༎
དང་པོ་གཉིས་པས་གནན་པར་བྱ་༎
ཤིན་ཏུ་དྲག་པོ་སྒྲ་གཉིས་ལྡན་༎
བརྒྱད་མཐའ་ཡི་ནི་གཉིས་པ་ལ་༎
གཉིས་པའི་གསུམ་པའི་ལྔ་པ་གདགས་༎
ཚེག་དྲག་བཀོད་པའི་སྒྲ་གཉིས་ནི་༎
ཤིན་ཏུ་དྲག་པོ་གཉིས་སུ་བཤད་༎
གཉིས་པའི་ལྔ་པའི་བཞི་པ་ལ་༎
གཉིས་པའི་བཞི་པའི་ལྔ་པ་བཞག་། གཉིས་པའི་སྒྲ་དང་ལྡན་པར་བརྗོད་༎
གཉིས་པའི་བཞི་པའི་༄༅༎
བཞི་པ་ནི་༎
ཤིན་ཏུ་རིང་བ་གཉིས་སུ་བཤད་༎
བརྒྱད་པའི་མཐའ་ཅན་གཉིས་པོ་ནི་༎
ཚེག་དྲག་ལྡན་པ་གཉིས་སུ་བཤད་༎
གཉིས་པའི་གསུམ་པའི་ལྔ་པ་ནི་༎
འཐུག་པའི་སྒྲ་ལྡན་གཉིས་སུ་བཤད་༎
གཉིས་པའི་བཞི་པའི་གསུམ་པ་གཉིས་༎
ཤིན་ཏུ་རིང་བའི་སྒྲ་ལྡན་གཉིས་༎
བརྒྱད་པའི་མཐའ་ལྡན་སྒྲ་གཉིས་ནི་༎
ཤིན་ཏུ་དྲག་པའི་སྒྲ་དང་ལྡན་༎
གཉིས་པའི་ལྔ་པའི་དང་པོ་གཉིས་༎
ཐུང་བའི་སྒྲ་དང་ལྡན་པར་བཤད་༎
གཉིས་པའི་དང་པོ་དང་པོ་གཉིས་༎
ཅུང་ཟད་དྲག་པོའི་སྒྲ་དང་ལྡན་༎
འདི་ནི་འཁོར་ལོར་རབ་བཤད་པ་༎
དེ་ཡི་ཡེ་གེ་བཏུ་བར་བྱ་༎
གཉིས་པ་བཞི་པའི་གསུམ་པ་ལ་༎
དང་པོ་གཉིས་པ་གནན་པར་བྱ་༎
གཉིས་པའི་བཞི་པའི་ལྔ་པ་བཞག་། གཉིས་པའི་ལྔ་པའི་ལྔ་པ་ལ་༎
དང་པོའི་བཞི་པས་ཡན་ལག་དགོད་༎
གཉིས་པ་ཡི་ནི་གསུམ་པ་ལ་༎
དང་པོའི་བཞི་པ་དགོད་པར་བྱ་༎
གཉིས་པའི་བཞི་པའི་ལྔ་པ་བཞག་། བརྒྱད་པ་ཡི་ནི་མཐར་ལྡན་པ་༎
དང་པོའི་གསུམ་པས་ཡན་ལག་བརྒྱན་༎
དང་པོ་ཐུང་ངུ་ཟླ་བའི་མིག་། གཉིས་པའི
ལྔ་ལས་ཐིག་ལེར་བཞག་། ཅུང་ཟད་རིང་བའི
སྒྲ་དང་ལྡན་༎ གཉིས་པའི་ལྔ་པའི་གཉིས་པ་ལ་༎
གཉིས་པའི་གསུམ་པའི་དང་པོ་བཞག་། ཤིན་ཏུ་དྲག་པོའི་སྒྲ་དང་ལྡན་༎
བརྒྱད་པའི་མཐའ་ཅན་གསུམ་པ་ལ་༎
གཉིས་པའི་ལྔ་པའི་གསུམ་པ་གདང་༌༎
སྡེ་ཚན་བརྒྱད་པའི་མཐའ་ལྡན་པ་༎
ཅུང་ཟད་རིང་བའི་སྒྲ་དང་ལྡན་༎
ཞེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དཔལ་ནག་པོ་ཆེན་པོའི་རྒྱུད་དུར་ཁྲོད་ཆེན་པོ་ཞེས་བྱ་བ་ལས་།
ཡི་གེ་བཏུ་བའི་ལེའུ་སྟེ་དགུ་པའོ་༎  ་༎ དེ་ནས་དཔལ་ནག་པོ་ཆེན་པོས་གསོལ་པ་།
བཅོམ་ལྡན་འདས་།
སྐུ་གསུང་ཐུགས་ཀྱི་རང་བཞིན་གྱིས་༎
དཔལ་ལྡན་ནག་པོ་ཆེན་པོ་ཡི་༎
དངོས་གྲུབ་ངེས་པར་འགྲུབ་པ་དང་༌༎
ཆོ་གའི་ལས་རྣམས་རྫོགས་པ་ཡི་༎
འགྲུབ་པའི་རྒྱུ་ནི་ཇི་ལྟར་ལགས་༎
བཅོམ་ལྡན་འདས་ཀྱིས་བཀའ་སྩལ་པ་༎
སྐུ་གསུང་ཐུགས་ཀྱི་རྡོ་རྗེ་དང་༌༎
དཔལ་ལྡན་ནག་པོ་ཆེན་པོ་ཡི་༎
དངོས་གྲུབ་ཉེ་བར་འགྲུབ་པའི་རྒྱུ་༎
དམ་ཚིག་ཆོ་ག་འདི་དག་ལ་༎
གནས་པར་བྱེད་པའི་རྣལ་འབྱོར་པས་༎
དང་པོ་བསམ་གཏན་ཐོབ་པར་འགྱུར་༎
ཞེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དེ་ནས་དཔལ་ནག་པོ་ཆེན་པོས་གསོལ་པ་༎
བཅོམ་ལྡན་འདས་།
དམ་ཚིག་ཇི་ལྟར་ལགས་།
བཅོམ་ལྡན་འདས་ཀྱིས་བཀའ་སྩལ་པ་༎
བླ་མ་སངས་རྒྱས་ཐམས་ཅད་དང་༌༎
དཔལ་ལྡན་ནག་པོ་ཆེན་པོ་ནི་༎
རྟག་ཏུ་ཡིད་ལ་གནག་པར་བྱ་༎
དཔལ་ལྡན་ནག་པོ་ཆེན་པོ་ཡི་༎
སྔགས་དང་ཕྱག་རྒྱ་བསམ་གཏན་ལ་༎
ཡིད་ཀྱིས་སོམ་ཉི་མེད་པར་བྱ་༎
ཡོངས་སུ་མ་སྨིན་སེམས་ཅན་དང་༌༎
བླ་མ་རྡོ་རྗེ་འཛིན་སྤོང་བ་༎
དམ་ཚིག་འདྲལ་བར་བྱེད་པ་དང་༌༎
རྒྱལ་བའི་བསྟན་པ་འཇིག་བྱེད་པ་༎
དཔལ་ལྡན་ནག་པོ་ཆེན་པོ་ཡི་།
བསམ་གཏན་སྔགས་དང་ལྡན་འགྱུར་༄༅༎
ནས་༎
སྙིང་རྗེས་བསྒྲལ་བར་མ་བྱས་ན་།
རྣལ་འབྱོར་ངེས་པར་ལྷུང་བར་བཤད་༎
དཔལ་ལྡན་ནག་པོ་སྒྲུབ་པ་དེས་༎
སྐུ་དང་གྲི་གུག་ཐོད་པ་དང་༌།
མཐུན་པའི་དམ་རྫས་ལ་སོགས་པ་།
དེ་དག་རྟག་ཏུ་སྦ་བར་བྱ་།
སྔགས་དང་རྒྱུད་ཀྱི་དོན་རྣམས་དང་༌༎
ནག་པོའི་བསམ་གཏན་ཆོ་གར་བཅས་༎
ཀུན་ལ་བསྟན་པར་མི་བྱ་སྟེ་༎
བདུད་རྩི་ལྔ་དང་བསྲེག་རྫས་དང་༌༎
ཤ་ཆེན་ཉ་ཤ་ཆང་དང་ནི་༎
དུག་གི་ལ་དུ་ལ་སོགས་པ་༎
མཐུན་པའི་དམ་རྫས་ཐམས་ཅད་ནི་༎
རྟག་ཏུ་རྣལ་འབྱོར་པ་ཡིས་བསྟེན་༎
དཔལ་ལྡན་ནག་པོ་ཆེན་པོ་ཡི་༎
སྐུ་དང་གྲི་གུག་ཐོད་པ་དང་༌༎
ནི་རང་སུ་ལ་སོགས་པ་ནི་༎
བླ་མས་རབ་ཏུ་གནས་བྱ་ཏེ་།
དུག་གསུམ་མཐུན་པའི་རྫས་ཀྱི་མཆོད་༎
རྟག་ཏུ་ཚོགས་ཀྱི་འཁོར་ལོ་མཆོད་༎
དཔལ་ལྡན་ནག་པོ་སྒྲུབ་འདོད་པས་༎
བླ་མས་རྗེས་སུ་གནང་བར་བྱ་༎
དེས་ནི་དཔལ་ལྡན་ནག་པོ་འགྲུབ་༎
འདི་ནི་སངས་རྒྱས་ཐམས་ཅད་ཀྱི་༎
བསྟན་པ་གནས་པར་བྱེད་པ་ནི་༎
དམ་ཚིག་ཆེན་པོར་རབ་ཏུ་བཤད་༎
ཀུན་ལ་བསྟན་པར་མི་བྱ་སྟེ་༎
གལ་ཏེ་རྨོངས་པར་བསྟན་གྱུར་ན་༎
ཨརྫ་ཀ་ཡི་འབྲས་བུ་ལྟར་༎
མགོ་དང་ལུས་པོ་འགས་འགྱུར་ཏེ་༎
དམྱལ་བར་ངེས་པར་ལྟུང་བར་འགྱུར་༎
ཞེས་བཅོམ་ལྡན་འདས་ཀྱིས་བཀའ་སྩལ་ཏོ་༎
དཔལ་ནག་པོ་ཆེན་པོའི་རྒྱུད་དུར་ཁྲོད་ཆེན་པོ་ཞེས་བྱ་བ་ལས་།
དམ་ཚིག་གི་ལེའུ་སྟེ་བཅུ་པའོ་༎།
། དཔལ་ནག་ཆེན་པོའི་རྒྱུད་དྲག་པོ་བརྟག་པ་དུར་ཁྲོད་ཆེན་པོ་ཞེས་བྱ་བ་རྫོགས་སོ་༎

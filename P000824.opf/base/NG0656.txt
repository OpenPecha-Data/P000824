ཨོམ་ཀརྨ་ཀི་ལི་ཀི་ལ་ཡ་།
ཨོམ་བཛྲ་ཀི་ལི་ཀི་ལ་ཡ་།
ཛྭ་ལ་ཛྭ་ལ་།
པྲ་ཛྭ་ལ་པྲ་ཛྭ་ལ་སརྦ་ན་ས་པ་ནི་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
སརྦ་དུ་ཤྟན་བག་ཧྲི་ཤོ་ཏེ་ཡ་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
ཙི་ཏ་ཙི་ཏ་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་སརྦ་དུ་ཤྟན་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
སུ་རུ་སུ་རུ་ཙུས་མ་ཀྲོ་དྷ་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
བིང་བིང་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
ཨམ་ཀུ་ཤ་ཚིན་དྷ་ཚིན་དྷ་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
ཀྲི་ཏ་མུ་ཁ་མ་ར་ཡ་ཧུམ་ཕཏ་།
ཨོམ་བཛྲ་ཀི་ལི་ཀི་ལ་ཡ་།
ན་མཧས་མན་ཏ་བི་ཤ་ཏེ་བེ་ར་བེ་ར་ཧུམ་ཕཏ་།
ཀ་བ་ཙ་དང་༌།
སྲས་མཆོག་གི་མནྟའོ་༎
ཧུམ་པ་ར་བིད་ཏན་ཧུམ་ཕཏ་།
བིན་དྷ་བིན་དྷ་ཧུམ་ཕཏ་།
གྲྀ་ཧྣ་གྲྀ་ཧྣ་ཧུམ་ཕཏ་།
ཧ་ན་ཧ་ན་ཧུམ་ཕཏ་།
བན་དྷ་བན་དྷ་ཧུམ་ཕཏ་།
ཏ་ཐ་ཡ་ཏ་ཐ་ཡ་ཧུམ་ཕཏ་།
ཧ་ས་ཡ་ར་ཧ་ཧ་ན་ཧུམ་ཕཏ་།
ཤི་ཀྲ་ནི་ཨ་ན་ཡ་ཧུམ་ཕཏ་།
ཛྭ་ལ་པ་ཡ་ཛྭ་ལ་པ་ཡ་ཧུམ་ཕཏ་།
ཨ་བི་ཤ་ཡ་ཨ་བེ་ཤ་ཡ་ཧུམ་ཕཏ་།
བིད་ད་ཡ་བིད་ད་ཡ་ཧུམ་ཕཏ་།
སྒོ་ལྔ་ལ་གདབ་པའི་སྔགས་སོ་༎
ཧ་ན་ཧ་ན་བཛྲ་།
ད་ཧ་ད་ཧ་བཛྲ་།
པ་ཙ་པ་ཙ་བཛྲ་།
མ་ཏ་མ་ཏ་བཛྲ་།
ཛ་ལ་ཛ་ལ་བཛྲ་།
སུ་རུ་སུ་རུ་བཛྲ་།
མུ་རུ་མུ་རུ་བཛྲ་༎
ཀ་ཏམ་ཀ་ཏེ་།
ཛ་ཡེ་བ་ཛ་ཡེ་།
ཨི་ཙི་ཏེ་ཨ་པ་ར་ཙི་ཏ་།
མ་ར་ས་པྲ་མརྟ་ནི་ཧུམ་ཕཏ་།
ཧུམ་མ་མ་པ་ཤི་ཀུ་རུ་མ་ཏམ་ཛྙ་ཀ་ར་ཨི་ནན་།
ད་ཏི་མ་མ་ཀརྨ་།
ཤི་ཀྲང་ཀར་རྙེ་ཡ་།
སརྦ་ཨ་ན་ཡ་ཧུམ་ཕཏ་།
ཏ་ཐ་ཡ་ཏ་།
ཐ་ཡ་ཧུམ་ཕཏ་།
ཁ་ཐམ་ཁ་ཐམ་ཁ་ཐམ་།
ཧུམ་ཕཏ་ཧུམ་ཕཏ་ཧུམ་ཕཏ་།
ཧུམ་ཧུམ་ཧུམ་།
ཕཏ་ཕཏ་ཕཏ་།
ཨོམ་ལམ་།
ཧུམ་ལམ་།
སྟམ་པ་ནན་།
མམ་ཧ་གྷ་ཡ་།
བྷ་ག་བན་།
ཤྲི་ཀྲི་།
བྱ་ཀྲི་།
ཤྲི་བཛྲ་།
ཧུམ་ཀ་ར་ཧུམ་ཧུམ་ཕཏ་ཕཏ་།
བཛྲ་ཀི་ལི་ཀི་ལ་ཡ་།
ཛཧཧུམ་བམ་ཧོ་།
སརྦ་བིགྷྣན་།
བཛྲ་ཀི་ལ་ཡ་ཧུམ་ཧུམ་ཕཏ་ཕཏ་།
བཛྲ་ཧུམ་ཀ་ར་ཧུམ་ཕཏ་།
ཧུམ་ཀ་ར་ཧུམ་ཨ་།
སུམ་བྷ་ནི་སུམ་བྷ་ཧུམ་།
གྲྀ་ཧྣ་གྲྀ་ཧྣ་ཧུམ་།
གྲྀ་ཧྣ་པ་ཡ་གྲྀ་ཧྣ་པ་ཡ་ཧུམ་ཕཏ་།
ཨ་ན་ཡ་ཧོ་བྷ་ག་བ་ན་།
བིརྱ་ར་ཛ་ཧུམ་ཕཏ་།
ཨོམ་ན་མཧས་མནྟ་།
ཀ་ཡ་ཝཀ་ཙིཏྟ་བཛྲ་ནན་།
གྷ་གྷ་།
གྷ་ཏ་ཡ་།
སརྦ་དུཤྟན་ཕཏ་།
ཀི་ལ་ཡ་ཀི་ལ་ཡ་།
སརྦ་པ་པམ་ཕཏ་།
ཧུམ་ཧུམ་བཛྲ་ཀི་ལ་ཡ་།
བཛྲ་དྷ་ར་ཨཛྙ་པ་ཡ་ཏི་།
སརྦ་བི་ག་ཐཧི་།
ཀ་ཡ་ཝཀ་ཙིཏྟ་།
བཛྲ་ཀི་ལི་ཡ་ཧུམ་ཕཏ་།
ཞི་བ་ཤནྟིམ་ཀུ་རུ་ཡེ་སྭ་ཧ་།
པུཤྟིམ་ཀུ་རུ་ཡེ་སྭཧ་།
བ་ཤམ་ཀུ་རུ་ཡེ་སྭཧ་།
མ་ར་ཡ་ཀུ་རུ་ཡེ་སྭཧ་།
ཏ་ཀི་ར་ཛ་ལ་རམ་ཛ་ལ་རམ་ཁ་ཧི་།
ཧ་ལ་རམ་ཛ་ལ་རམ་ཁ་ཧི་།
ཏོ་ཤ་རམ་ཛ་ལ་རམ་ཁ་ཧི་།
མ་མ་རམ་ཛྭ་རམ་ཁ་ཧི་།
རམ་རམ་སྟམ་ཤམ་རམ་ཛ་ལ་རམ་ཁ་ཧི་།
ཡོ་གི་ཁ་རམ་ཛ་ལ་རམ་ཁ་ཧི་།
དྲག་སྔགས་དང་ངན་སྔགས་སྦྱོར་བར་བཟླས་པས་།
སྟག་ཕ་མ་གཉིས་ཀྱི་རྩལ་།
སྟག་ཕྲུག་གིས་མ་ཤོར་བར་།
དཔའ་རྩལ་གང་ལ་ཡང་ཐོགས་པ་མེད་པ་སྟེ་།
ཆོས་ཉིད་ཀྱི་བདེན་པའོ་༎
གསང་སྔགས་ཀྱི་བྱིན་རླབས་།
སངས་རྒྱས་ཀྱི་མཐུ་།
སྦྱོར་བ་དྲག་པོའི་དངོས་གྲུབ་བར་དུ་གཅོད་པ་ཡྀ་༎
འབྱུང་ལྔ་རིམས་ཀྱིས་འགེགས་པའི་མཐུ་༎
འདོད་པའི་བྱ་བ་དོན་བཞིར་འཇུག་པས་འགྲུབ་༎
མདའ་མདེའུ་གཞུ་དང་སྐྱེས་བུའི་མཐེབ་མཛུབ་མཐུས་༎
གང་ལྟར་བྱ་༄༅༎
བའི་འདོད་པ་དེ་བཞིན་ནོ་༎
ཚིག་གི་ལྟ་བས་འཁོར་བའི་མགོ་མི་ནོན་༎
ཚིག་ཙམ་རྟོགས་པས་ནུས་པའི་མཐུ་མི་འབྱུང་༌༎
ཚིག་ཕྱིར་འབྲེངས་པས་སྨིག་རྒྱུ་ཆུ་སྙེག་འདྲ་༎
ཚིག་ལ་མ་བརྟེན་དོན་ཉིད་གོ་མི་ནུས་༎
ཅེས་གསུངས་སོ་༎
དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་གསང་བ་།
ཀི་ལ་ཡ་རྫོགས་པའི་རྒྱུད་ལས་།
གསང་བའི་སྔགས་ཀྱི་ལེའུ་སྟེ་བརྒྱད་པའོ་༎  ༎ དེ་ནས་ཡང་འཕྲིན་ལས་ཀྱི་རྒྱལ་པོས་།
བཛྲ་ཀི་ལ་ཡ་ལ་འདི་སྐད་ཅེས་གསོལ་ཏོ་༎
གསང་སྔགས་དམ་པ་དེ་ལགས་ན་༎
ཕྱི་རབས་རྣལ་འབྱོར་རྗེས་འཇུག་ལ་༎
གསང་སྔགས་སྦྱོར་བ་ཇི་ལྟར་ལགས་༎
གཏན་འཕོའི་འཕྲིན་ལས་ཇི་ལྟར་བགྱི་༎
ཀི་ལ་ཡ་ཡིས་བསྟན་དུ་གསོལ་༎
ཞེས་པས་།
ཀི་ལ་ཡ་ཡིས་བཀའ་སྩལ་པ་༎
ཉོན་ཅིག་ཀརྨ་ཧེ་རུ་ཀ་། རྣལ་འབྱོར་རྗེས་སུ་འཇུག་པ་རྣམས་༎
རྡོ་རྗེ་ཐུགས་ཀྱི་འཕྲིན་ལས་གསང་སྔགས་འདི་།
ཁྱབ་པའི་དྲག་སྔགས་སྦྱོར་བ་ལ་༎
བཙན་དུག་སྦྱོར་བ་མེ་དང་འདྲ་༎
གནག་པའི་སྦྱོར་བ་དུག་སྡོང་ཚེ་བརྟེན་བསྲེག་། གདམས་པ་རིན་ཆེན་དག་ལ་དྲིས་༎
ཨེ་ཀ་རའི་དབུ་མ་ནའི་དཀྱུས་ནི་དཀོར་ཚོམས་ལ་།
ཨེ་ཀའི་དཀྱུས་ཚིག་གསང་སྔགས་ནི་།
ཁྱབ་པའི་སྦྱོར་བ་ཆེན་པོའི་དོན་༎
ཕ་རོལ་ཕྱིན་པར་སྒྲོལ་བའོ་༎
ར་ཡི་དཀྱུས་ཚིག་གསང་སྔགས་ཀྱིས་༎
ཆོས་ཉིད་བདེན་པའི་བྱིན་རླབས་མཐུས་།
ཞེ་སྡང་སྒོ་ལ་ཚེ་གནད་གཅོད་མཐུ་༎
ཏྲ་ཡི་དཀྱུས་ཚིག་གསང་སྔགས་ཀྱིས་༎
ཕྲག་དོག་སྒོ་ལ་ཚེའི་གནད་འབྲེལ་༎
ཙ་རའི་དཀྱུས་ཚིག་གསང་སྔགས་ཀྱིས་༎
ང་རྒྱལ་སྒོ་ལ་ཚེ་གནད་འབྲེལ་༎
པན་ཙའི་དཀྱུས་ཚིག་གསང་སྔགས་ཀྱིས་༎
འདོད་ཆགས་སྒོ་ཆེ་ཡི་གཅོད་འབྲེལ་༎
ཚེ་ཡི་དཀྱུས་ཚིག་གསང་སྔགས་ཀྱིས་༎
གཏི་མུག་སྒོ་དག་ཚེ་གནད་འབྲེལ་༎
སྐོར་ཚོམས་དཀྱུས་ཚིག་རྩ་རྒྱ་ལ་༎
དོན་གྱི་དཀྱུས་ཚིག་ཨེ་ཀ་ཡིས་༎
ཨེ་ཀའི་གསང་སྔགས་སྐོར་ཚོམས་གསང་སྔགས་ཀྱིས་༎
སྦྱོར་བ་ཨེ་ཀར་སྦྱར་བྱས་ནས་༎
གྲོགས་བྲལ་ཁྲག་མདངས་མེ་དབལ་ཁྲག་སྐྱུགས་གནང་༌༎
ཆོས་ཉིད་བདེན་པའི་བྱིན་རླབས་མཐུས་༎
འདོད་པའི་བྱ་བ་དོན་གྲུབ་པའོ་༎
ར་ཡི་དཀྱུས་ཚིག་གསང་སྔགས་ཀྱིས་༎
དབབ་པ་དབྱུགས་མདངས་མེ་དབལ་སྙིང་གཟེར་གནད་༎
འདོད་པའི་བྱ་བ་དོན་གྲུབ་པའོ་༎
ཏྲི་ཡི་དཀྱུས་ཚིག་གསང་སྔགས་ཀྱིས་༎
རྩ་བྱད་མེ་དབལ་ཡན་ལག་བཅིང་བའི་གནད་༎
སྐོར་ཚོམས་ཨེ་ཀའི་དཀྱུས་ཚིག་གསང་སྔགས་ཀྱིས་༎
གཟིར་གནོན་སེམས་དང་མེ་དབལ་སྙིང་ཁྲག་སྦྱོར་བའི་གནད་༎
ཙ་རའི་དཀྱུས་ཚིག་གསང་སྔགས་ཀྱིས་༎
སྨྱོ་མདངས་མེ་དབལ་རྣམ་ཤེས་སྡོམ་པའི་གནད་༎
ཚ་ཡི་དཀྱུས་ཚིག་གསང་སྔགས་ཀྱིས་༎
སྟོབས་བྱེད་ཚེ་རྟེན་མེ་དབལ་སྲོག་རྩ་གཅོད་པའི་གནད་༎
ཆོས་ཉིད་བདེན་པའི་བྱིན་རླབས་མཐུས་༎
འདོད་པའི་བྱ་བ་དོན་གྲུབ་པའོ་༎
ཨེ་ཀ་མཐར་གནས་ཨེ་ཀའི་དཀྱུས་ཚིག་གསང་སྔགས་༄༅༎
ཀྱིས་ཚོར་བྱེད་རྣམ་ཤེས་རྟེན་ལ་གདབ་༎
ཡུམ་བཞིས་འཛིན་དགུག་གསང་སྔགས་དང་༌༎
སྦྱོར་བ་བཅོ་གནད་ས་རེ་ར་ཡི་དཀྱུས་ཚིག་གསང་སྔགས་ཀྱིས་༎
མཐོང་བྱེད་རྣམ་ཤེས་རྟེན་ལ་གདབ་༎
ཏྲི་ཡི་དཀྱུས་ཚིག་གསང་སྔགས་ཀྱིས་༎
ཐོས་བྱེད་རྣམ་ཤེས་རྟེན་ལ་དབབ་༎
ཙ་རའི་དཀྱུས་ཚིག་གསང་སྔགས་ཀྱིས་༎
རྟེན་བྱེད་རྣམ་ཤེས་རྟེན་ལ་གདབ་༎
པན་ཙའི་དཀྱུས་ཚིག་གསང་སྔགས་ཀྱིས་༎
མྱོང་བྱེད་རྣམ་ཤེས་རྟེན་ལ་གདབ་༎
ཚ་ཡི་དཀྱུས་ཚིག་གསང་སྔགས་ཀྱིས་༎
འཁོར་རྒྱུ་རྣམ་ཤེས་རྟེན་ལ་གདབ་༎
སད་ཏའི་དཀྱུས་ཚིག་གསང་སྔགས་གནས་༎
སྤྲིན་ཛ་ཨེ་ཀའི་གསང་སྔགས་བར་དག་ནི་༎
བྲན་དང་ཕོ་ཉའི་སྦྱོར་བའོ་༎
མཐར་གནས་དབུས་མ་ན་ཡི་གསང་སྔགས་ཀྱིས་༎
མཐུ་འཕྲོག་སིལ་གྱིས་གནོན་པར་བྱེད་༎
གསང་བའི་ཡུམ་བཞི་གསང་སྔགས་ར་བ་འདི་༎
འཕྲིན་ལས་དཀྱུས་ཚིག་ཨེ་ཀའི་གསང་སྔགས་ཀྱིས་༎
གདུག་པ་འགུགས་ཤིང་ཡན་ལག་གནོན་པའི་མཐུ་༎
འཕྲིན་ལས་དཀྱུས་ཚིག་ར་ཡི་གསང་སྔགས་ཀྱིས་༎
གདུག་པའི་དབང་པོ་བཅིང་ཞིང་མནན་༎
འཕྲིན་ལས་དཀྱུས་ཚིག་ཏྲི་ཡིག་གསང་སྔགས་ཀྱིས་༎
གདུག་པའི་རྣམ་ཤེས་བསྡུམ་ཞིང་གནན་པའི་མཐུ་༎
འཕྲིན་ལས་ཙ་རའི་གསང་སྔགས་ཀྱིས་༎
གདུག་པའི་གཟུགས་ཕུང་རྡུལ་དུ་རླག་ཅིང་གནས་པའི་མཐུ་༎
འཕྲིན་ལས་དཀྱུས་ཚིག་པན་ཙའི་གསང་སྔགས་ཀྱིས་༎
བཅོམ་ལྡན་བདུད་བདག་བཀའ་བསྒོ་ཉན་པའི་མཐུ་༎
འཕྲིན་ལས་དཀྱུས་ཚིག་ཚ་ཡི་གསང་སྔགས་ཀྱིས་༎
ཁྲོ་རྒྱལ་བྱིན་རླབས་མི་གཡོ་བའི་སྔགས་༎
དབང་དུ་བསྡུས་ནས་དྲག་ཏུ་མནན་སྒྲོལ་མཐུའོ་༎
ང་ནི་བདུད་ཀྱི་བདུད་དག་གསང་སྔགས་འདི་༎
རྡོ་རྗེ་འཛིན་འགུགས་འདེབས་པ་སྒྲོལ་བའི་མཐུ་༎
རྡོ་རྗེ་འཛིན་འགུགས་དཀྱུས་ཚིག་ཨེ་ཀའི་གསང་སྔགས་ཀྱིས་༎
ཕྱོགས་བཅུ་བདེ་གཤེགས་རྣམས་ཀྱི་གསང་སྔགས་ཀྱིས་༎
བྱིན་བརླབས་ཆོས་ཉིད་བདེན་པའི་མཐུ་༎
རྡོ་རྗེ་སྡེར་མོའི་དཀྱུས་ཚིག་རིགས་སྔགས་ཀྱིས་༎
གདུག་པའི་ལུས་ངག་ཡིད་གསུམ་ཏྲི་སྙིང་བཀས་མནན་པའི་མཐུ་༎
རྡོ་རྗེ་འཛིན་འགུགས་ཏྲི་ཡི་གསང་སྔགས་ཀྱིས་༎
གདུག་པའི་དབང་པོ་འདུ་རྟེན་ཀླད་པ་བརྒྱར་ཚལ་བཀས་པའི་མཐུ་༎
རྡོ་རྗེ་འཛིན་འགུགས་དཀྱུས་ཚིག་ཙ་རའི་གསང་སྔགས་ཀྱིས་༎
གདུག་པ་སརྦ་དབང་པོ་རྣམ་ཤེས་བསྡམ་ཞིང་བསྒྲལ་བའི་མཐུ་༎
རྡོ་རྗེ་འཛིན་འགུགས་དཀྱུས་ཚིག་པན་ཙའི་གསང་སྔགས་ཀྱིས་༎
གདུག་པའི་སྙིང་གནད་འདེབས་པར་བྱེད་པའི་མཐུ་༎
རྡོ་རྗེ་འཛིན་འགུགས་དཀྱུས་ཚིག་ཚ་ཡི་གསང་སྔགས་ཀྱིས་༎
གདུག་པ་སརྦ་རྩ་སྦུབས་བཙིར་ཞིང་ཁྲག་སྐྱུག་སྒྲོལ་བའི་མཐུ་༎
རྡོ་རྗེ་འཛིན་འགུགས་དཀྱུས་ཚིག་ཏ་ཡི་གསང་སྔགས་ཀྱིས་༎
ཐུགས་ཀྱི་གསང་སྔགས་དབང་དུ་བསྡུས་ནས་གཉིས་མེད་འདེབས་པའི་མཐུ་༎
རྡོ་རྗེ་སྡེར་མོ་དཀྱུས་ཚིག་ཙརྱའི་གསང་སྔགས་ཀྱིས་༎
ཚེ་དང་བསོད་ནམས་༄༅༎
དཔལ་དང་གཟི་རྗིད་ཐུགས་ཀྱི་དངོས་གྲུབ་རྒྱས་པའི་མཐུ་༎
རྡོ་རྗེ་འཛིན་འགུག་དཀྱུས་ཚིག་དི་བ་གསང་སྔགས་ཀྱིས་༎
གདུག་པ་སརྦ་དབང་མེད་འཚིར་བའི་མཐུ་༎
རྡོ་རྗེ་སྡེ་མོའི་དཀྱུས་ཚིག་སྤྲིན་ཛའི་གསང་སྔགས་ཀྱིས་༎
སྐུ་གསུང་ཐུགས་སུ་དངོས་གྲུབ་ཐོབ་པའི་མཐུ་༎
རྡོ་རྗེ་སྡེ་མོ་སྤྲིན་ཛ་ཨེ་ཀའི་གསང་སྔགས་ཀྱིས་༎
རྡོ་རྗེ་ཕུར་པ་གཟི་བྱིན་བསྐྱེད་ཅིང་དབང་དུ་བསྡུས་ནས་སྒྲོལ་བའི་མཐུ་༎
འཕྲིན་ལས་གསང་སྔགས་སྒྲོལ་བའི་ཁྲུས་༎
ཨེ་ཀ་ར་དང་མཐར་གནས་སོ་༎
བསྐུལ་བ་ལས་ཀྱི་གསང་སྔགས་དོན་ལྔར་འཇུག་པ་འདི་༎
གདམས་པ་རིན་ཆེན་དག་ལ་དྲི་ཞེས་གསུངས་སོ་༎
དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་གསང་བ་།
ཀི་ལ་ཡ་རྫོགས་པའི་རྒྱུད་ལས་།
མན་ཏྲའི་སྦྱོར་བ་དང་དོན་ཚིག་དཀྱུས་ཚིག་གི
ལེའུ་སྟེ་དགུ་པའོ་༎ ༎ དེ་ནས་ཡང་ཀརྨ
ཧེ་རུ་ཀས་འདི་སྐད་ཅེས་གསོལ་ཏོ་༎
ཀྱེ་གསང་མཆོག་བཛྲ་ཀི་ལ་ཡ་༎
གསང་སྔགས་སྦྱོར་བ་དེ་ལགས་ན་༎
ཕྱི་རབས་རྣལ་འབྱོར་རྗེས་འཇུག་ལ་༎
ཏིང་འཛིན་གསུམ་དང་དཀྱིལ་འཁོར་གསུམ་༎
བསྐྱེད་དང་ཆོ་ག་ཇི་ལྟར་ལགས་༎
ཀི་ལ་ཡ་ཡིས་བསྟན་དུ་གསོལ་༎
ཞེས་གསོལ་བས་།
བཛྲ་ཀི་ལ་ཡས་བཀའ་སྩལ་པ་།
ཉོན་ཅིག་ཀརྨ་ཧེ་རུ་ཀ་། རྣལ་འབྱོར་རྗེས་སུ་འཇུག་པ་ལ་༎
དེ་ཡི་དོན་རྣམས་ངས་བཤད་ཀྱིས་༎
དོན་ལ་མ་ཡེངས་གུས་པར་ཉོན་༎
དང་པོ་སྟོང་པ་ཉིད་དུ་བསྒོམ་།
དེ་ནས་ཀུན་སྣང་ཏིང་འཛིན་ནི་༎
ཐུགས་རྗེ་ཆེན་པོ་ཁྱབ་པར་བསྒོམ་༎
དེ་ནས་རྒྱུ་ཡི་ཏིང་འཛིན་ནི་༎
ཡི་གེ་ཧུམ་གི་བྱིན་རླབས་ལས་༎
རམ་ཡམ་ཁམ་གིས་བསྲེག་གཏོར་བཀྲུ་༎
དེ་ནས་དབང་ཆེན་རིམ་པས་བསྐྱེད་༎
དེ་བཞིན་གདན་རྣམས་རིམ་པས་རྩེག་། དེ་ནི་ཕྱིར་བསྒྱུར་རིམ་པའོ་༎
དེ་ནས་གདན་ཐོག་ཧུམ་བབས་པས་༎
གཙོ་བོ་ཡབ་ཡུམ་རྫོགས་པར་བསྐྱེད་༎
མཁའ་གསང་གཉིས་ནི་བྱིན་བརླབ་བྱ་༎
གསང་བའི་བརྡ་ནི་སོ་སོར་བསྣོལ་༎
དེ་བཞིན་རིམས་བཞིན་ཁྲོ་བཅུ་དང་༌༎
ཡུམ་དང་སྤྲུལ་པ་རྫོགས་པར་བསྐྱེད་༎
ཕུར་པ་བཞི་འམ་དྲུག་རྣམས་ཀྱང་༌༎
གཞལ་ཡས་ཁང་དང་ལྷ་རྣམས་ནི་༎
རྫོགས་པ་དག་ཏུ་བསྐྱེད་པར་བྱ་༎
དེ་ནས་ཆོ་གའི་རིམ་པ་བརྗོད་༎
རྡོ་རྗེ་ཁྲོས་པས་ཞེ་སྡང་གཅོད་༎
མཚོན་ཆེན་སྔོན་པོ་འབར་བ་ཡིས་༎
ནམ་མཁའི་དཀྱིལ་ནས་ཐིགས་པར་ཤར་༎
སྲོག་གི་གོ་རུ་ཤར་བ་དང་༌༎
སྙིང་གི་གོ་རུ་བསྒོམ་པར་བྱ་༎
སྙིང་རྗེས་བསྒྲལ་པའི་དམ་ཚིག་ནི་༎
གསད་ཅིང་མནན་པ་མ་ཡིན་ཏེ་༎
ཕུང་པོ་རྡོ་རྗེར་གཏམས་བྱས་ནས་༎
རྣམ་པར་ཤེས་པ་རྡོ་རྗེར་བསྒོམ་༎
ཨོམ་བཛྲ་ཀི་ལི་ཀི་ལ་ཡ་༎
སརྦ་བིགྷྣན་བམ་ཧུམ་ཕཏ་།
ཏིཔྟ་ཙཀྲ་ཧ་ན་ཧུམ་ཕཏ་།
རྡོ་རྗེ་གཞོན་ནུ་རིགས་འཛིན་རྣམས་༎
སྲིད་པ་རྡོ་རྗེ་གྲུབ་མཛོད་ཅིག་། སྲིད་པ་རྡོ་རྗེ་ཕུར་པའི་ལྷ་༎
ཡེ་ཤེས་ཁྲཽ་བོ་གྲུབ་པར་འདོད་༎
སངས་རྒྱས་ཀུན་གྱི་ཡེ་ཤེས་སྐུ་༎
ངང་ཉིད་རྡོ་རྗེ་ཆོས་དབྱིངས་ལས་༎
འབར་བའི་ཁྲོ་བོ་མི་བཟད་༄༅༎
པའི་༎
སྐུ་ཡི་དབྱིག་ཏུ་བདག་སྐྱེད་ཅིག་། ཐབས་ཀྱི་སྤྱོད་པས་འགྲོ་དོན་དུ་༎
བྱམས་དང་སྙིང་རྗེས་གང་འདུལ་བ་༎
སངས་རྒྱས་འཕྲིན་ལས་རྫོགས་མཛད་ནས་༎
དབང་དང་བྱིན་རླབས་འདིར་གསོལ་ཅིག་། ཧུམ་མཛད་ཆེན་པོ་མནྟྲ་ནས་༎
མ་ཧ་བ་ལ་ཡན་ཆད་དང་༌༎
ཡུམ་དང་ཟ་གསོད་རྫོགས་པར་བསྐྱེད་༎
སྲིད་པའི་ཕུར་བུ་བསྒྲུབ་པ་དང་༌༎
དབང་དང་དངོས་གྲུབ་བླང་བའི་ཕྱིར་༎
ཡེ་ཤེས་ཁྲོ་བོ་གཤེགས་སུ་གསོལ་༎
ཕུར་པའི་རྒྱུ་ནི་བྱང་ཆུབ་སེམས་༎
བྱང་ཆུབ་སེམས་ནི་མངགས་པ་སྟེ་༎
མདོར་ན་རྣལ་འབྱོར་རྩལ་མཆོག་ཅེས་།
མདའ་མདེའུ་གཞུང་དང་སྐྱེས་བུའི་མཐེབ་མཛུབ་མཐུས་༎
གང་ལྟར་བྱའི་འདོད་པ་དེ་བཞིན་འགྲུབ་༎
ལྟ་བ་ཟབ་མོ་ཁྱུང་གི་རྩལ་དྲུག་རྫོགས་༎
དགོངས་པ་ཟང་མོ་གླག་མོ་གཟན་ལ་འཇུམས་༎
གསང་སྔགས་ཟབ་མོ་རུས་སྦལ་ཡན་ལག་འདྲ་༎
འཕྲིན་ལས་ཟབ་མོ་བདེན་པའི་བྱིན་རླབས་མཐུས་༎
ཞི་རྒྱས་དབང་དང་མངོན་སྤྱོད་དང་༌༎
བཟློག་དང་རེ་རེ་བཞིའོ་༎
ཞི་བའི་ཞི་བ་ཆོས་ཉིད་བདེན་པའི་མཐུ་༎
ཞི་བའི་རྒྱས་པ་གསང་སྔགས་བྱིན་རླབས་མཐུ་༎
ཞི་བའི་དབང་གི་སངས་རྒྱས་མཐུ་དང་ནི་༎
ཞི་བའི་དྲག་པོ་ཨ་བི་ཙརྱའི་དུས་ལ་བབ་པའི་མཐུ་༎
རྒྱས་པའི་ཞི་བ་ཆོས་ཉིད་བདེན་པའི་མཐུ་༎
རྒྱས་པའི་རྒྱས་པ་གསང་སྔགས་བྱིན་རླབས་མཐུ་།
རྒྱས་པའི་དབང་ནི་སངས་རྒྱས་བདེན་པའི་མཐུ་༎
རྒྱས་པའི་དྲག་པོ་ཨ་བི་ཙརྱའི་དུས་ལ་བབ་པའི་མཐུ་༎
དབང་དྲག་གཉིས་ཀ་རེ་རེ་བཞི་བཞི་ཡིས་༎
འདོད་པའི་བྱ་བ་གང་ཡང་འགྲུབ་༎
བསྙེན་པ་དང་ནི་ཉེ་བསྙེན་དང་༌༎
བསྒྲུབ་པ་དང་ནི་བསྒྲུབ་ཆེན་པོ་༎
བཙའ་དང་གཙུགས་ཅིང་ལག་གི་འདུ་བྱེད་གསུམ་༎
མེ་མ་མཐོང་གི་བར་དུ་འཕྲོས་མི་གཅད་༎
རྟགས་ཕྲན་ཙམ་གྱིས་ཡེངས་པས་འཆད་པར་གྱུར་༎
བྱ་རྒོད་སྣོང་པའི་དྲོད་ཚད་འབུ་སུ་ཀ་། གླེན་པའི་རྟུལ་ཞུགས་བརྩོན་འགྲུས་དྲག་པོའི་མཐུ་༎
སྲིད་པའི་ཕུར་བུ་བསྒྲུབ་སོགས་དངོས་གྲུབ་པར་༎
འདོད་པའི་བྱ་བ་འདོད་དགུར་འབྱུང་བས་འགྲུབ་༎
ཀ་ལ་བིང་གའི་སྒྲ་དབྱངས་སྒོ་ངའི་ནང་ནས་འཚེར་བ་ལྟར་༎
ནག་རྟགས་ཕྱི་ལ་ཕྱི་རྟགས་ནང་༌༎
ནང་རྟགས་གསུམ་ལ་ཕྱི་རྟགས་ལྔ་།
ཕུར་པའི་རྒྱུ་བཞི་གདབ་པའི་གནས་བཞི་དང་༌༎
གདབ་པའི་ཐབས་བཞི་ཐབས་པའི་འབྲས་བུ་བཞི་༎
ཀི་ལ་ཡ་ཡི་ཕུར་པ་བྱང་ཆུབ་སེམས་།
ཁ་བྱམས་ལྟ་བས་སྡིག་པ་ཆོམས་མི་འགྱུར་༎
ནུས་པ་ཐོབ་པ་སྡིག་ཕྲན་ཙམ་གྱིས་བཟློགས་མི་འགྱུར་༎
སྲང་དང་སྲང་མདའ་བཞིན་དུ་དགེ་སྡིག་རྩལ་༎
འབྲས་ལོ་ལེགས་པས་ཕུབ་སོག་འབྲས་བུ་དབྱུང་༌༎
ཞེས་གསུངས་སོ་༎
དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་གསང་བ་།
ཀི་ལ་ཡ་རྫོགས་པའི་རྒྱུད་ལས་།
དཀྱིལ་འཁོར་གསུམ་དང་༌།
དེའི་ཆོ་གའི་རིམ་པ་བསྟན་པ་དང་༌།
བསྙེན་བསྒྲུབ་ཀྱི་ཚད་བསྟན་པའི་ལེའུ་སྟེ་བཅུ་པའོ
༎ ༎ དེ་ནས་ཡང་ཕྲིན་ལས་ཀྱི་རྒྱལ་པོས
། བཛྲ་ཀི་༄༅༎
ལ་ཡ་ལ་འདི་སྐད་ཅེས་གསོལ་ཏོ་༎
དཀྱིལ་འཁོར་རྣམ་གསུམ་མཛད་སྤྱོད་དེ་ལགས་ན་༎
རྣལ་འབྱོར་རྗེས་སུ་འཇུག་པ་ལ་༎
གནད་ལ་དབབ་བརྒྱད་ཇི་ལྟར་ལགས་༎
ཆོ་གའི་རིམ་པ་ཇི་ལྟར་ལགས་༎
གནད་ལ་དབབ་ནི་བརྒྱད་པོ་ལ་༎
དོན་དྲུག་འཇུག་པ་ཇི་ལྟར་ལགས་༎
བདེ་བར་གཤེགས་པས་ལུང་འདི་བསྟན་དུ་གསོལ་༎
ཞེས་གསོལ་པས་༎
ཀི་ལ་ཡ་ཡིས་བཀའ་སྩལ་པ་༎
ཉོན་ཅིག་ཀརྨ་ཧེ་རུ་ཀ་། དེ་ཡི་དོན་རྣམས་ངས་བཤད་ཀྱིས་༎
གནད་ལ་དབབ་པའི་བཞི་ཡོད་དེ་༎
དམ་ཚིག་ཆེན་པོ་སྐུ་གསུང་ཐུགས་ཀྱི་འཁོར་ལོ་གནད་ལ་དབབ་པ་དང་༌།
དམ་ཚིག་ཆེན་པོས་མཚོན་པའི་དཀྱིལ་འཁོར་གནད་ལ་དབབ་པ་དང་༌།
དམ་ཚིག་ཆེན་པོས་དམ་ཅན་གནད་ལ་དབབ་པའོ་༎
སྐུ་གསུང་ཐུགས་ཀྱི་དཀྱིལ་འཁོར་ནི་༎
སྙིང་རྗེས་བསྒྲལ་བའི་དམ་ཚིག་ནི་༎
དམ་ཚིག་ཆེན་པོའི་དུས་ལ་བབ་༎
སྐུ་གསུང་ཐུགས་ཀྱི་དམ་ཚིག་ནི་༎
ཕྱི་དང་ནང་དང་གསང་བ་གསུམ་༎
རེ་རེ་ལ་ཡང་གསུམ་གསུམ་དགུ་༎
དམ་ཚིག་ཆེན་པོ་མཚོན་པ་ནི་༎
དམ་ཚིག་ཆེན་པོའི་དཀྱིལ་འཁོར་ནི་༎
སྙིང་རྗེས་བསྒྲལ་བའི་དམ་ཚིག་གོ་། སྲིད་པའི་ཕུར་བུ་བསྒྲུབ་པ་དང་༌༎
ཕུར་ནི་དཀྱིལ་ལ་བུ་ནི་འཁོར་༎
ཀུན་བཟང་ཡུམ་མཚོན་དཀྱིལ་འཁོར་རོ་༎
མཚོན་པའི་དཀྱིལ་འཁོར་གཞལ་ཡས་ཁང་༌༎
རང་བཞིན་ཕྱི་ནང་གསང་དཀྱིལ་འཁོར་༎
རང་བཞིན་ཕྱི་དང་ནང་དང་ནི་༎
གསང་བའི་དཀྱིལ་འཁོར་བཞི་རུ་བསྟན་༎
དམ་ཚིག་ཆེན་པོ་ཡེ་ཤེས་ནི་།
ཕྱི་རུ་གནད་ལ་དབབ་པ་དང་༌༎
སྐུ་ཉིད་རྩ་བ་གནད་ལ་དབབ་པ་དང་༌༎
ཕྱོགས་བཅུ་ཁྲོ་བོ་གནད་ལ་དབབ་པ་དང་༌།
འཕྲ་མེན་གནད་ལ་དབབ་པ་དང་༌།
དམ་ཚིག་ཆཻན་པོ་དམ་ཅན་གནད་ལ་དབབ་པའོ་༎
དམ་ཆཻན་གནད་ལ་དབབ་པ་ཙ་རི་སྟེ་༎
ཤོ་ན་གནད་ལ་དབབ་པ་དང་༌༎
བདག་ཉིད་གནད་ལ་དབབ་པ་དང་༌༎
ས་བདག་གནད་ལ་དབབ་པ་དང་༌༎
དཀྱུས་ཚིག་སྒྲུབ་ཐབས་སུ་སྦྱར་ནས་༎
འཕྲིན་ལས་གཙོར་ལེན་གནད་ལ་དབབ་པའོ་༎
ཆོ་གའི་རིམ་པའི་ཡོན་ཏན་ནི་༎
འཕྲིན་ལས་ཐབས་ནི་བདུན་ཡོད་དེ་༎
སློབ་མ་ཟག་བཅས་ཟག་མེད་སྣོད་རུང་ལ་༎
སེམས་བསྐྱེད་རྣམ་པ་གཉིས་བསྟན་དང་༌༎
རྒྱུ་ལམ་འབྲས་བུ་དངོས་གྲུབ་ས་ཐོབ་དང་༌༎
དངོས་གྲུབ་ཐོབ་ཏུ་མི་གཏེར་གནག་པ་དང་༌༎
དེ་ལ་འགྱོགས་བྱེད་ཡེ་ཤེས་ཕོ་ཉ་དགྱེ་བ་དང་༌༎
བརྣག་པ་བཀུག་ནས་བསྟིམ་པ་དང་༌༎
དྲག་པོ་མངོན་སྤྱོད་ཚུལ་ནི་མ་ནོར་བར་༎
བསྒྲལ་བ་གནས་དྲིར་ཡར་བའོ་༎
གནད་ལ་དབབ་བརྒྱད་དོན་དྲུག་འཇུག་པ་ནི་༎
གནད་ལ་དབབ་བརྒྱད་ལྷ་དབྲལ་དགུག་བསྟིམ་དོན་ལ་འཇུག་པ་དང་༌༎
གནད་ལ་དབབ་བརྒྱད་གཟིར་གནོན་དྲག་པོ་དོན་ལ་འཇུག་པ་དང་༌།
ཚེ་ལུང་ཁྲུལ་ལུང་དོན་ལ་འཇུག་པ་དང་༌།
དྲག་པོ་ཧོམ་གྱི་དོན་ལ་འཇུག་པ་དང་༌།
ཕུར་བུ་ཟོར་གྱི་དོན་གྱི་གནན་ཕུར་རྩ་བརྒྱད་དོན་ལ་འཇུག་པའོ་༎
ཞེས་གསུངས་༄༅༎
སོ་༎
དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་གསང་བ་།
ཀི་ལ་ཡ་རྫོགས་པའི་རྒྱུད་ལས་།
ལྷ་རྣམས་གནད་ལ་ཇི་ལྟར་དབབ་པ་དང་༌།
ཆོ་གའི་རིམ་པ་དང་༌།
དོན་དྲུག་ཏུ་འཇུག་པ་བསྟན་པའི་ལེའུ་སྟེ་བཅུ
གཅིག་པའོ་༎ ༎ དེ་ནས་ཡང་འཕྲིན་ལས་ཀྱི
རྒྱལ་པོས་སྐད་ཅེས་གསོལ་ཏོ་༎
གསང་མཆོག་བཛྲ་ཀི་ལ་ཡ་༎
གནད་ལ་དབབ་དང་དོན་དྲུག་འཇུག་པ་དེ་ལགས་ན་༎
རྣལ་འབྱོར་ཕུར་པའི་དོན་སྤྱོད་ལ་༎
གབ་པའི་སྔགས་དྲུག་ཡང་སྙིང་བདུན་པ་འདི་༎
དོན་བཞིར་འཇུག་པ་ཇི་ལྟར་ལགས་༎
ཀི་ལ་ཡ་ཡིས་བསྟན་དུ་གསོལ་༎
ཅེས་གསོལ་བས་༎
བཛྲ་ཀི་ལ་ཡས་འདི་སྐད་ཅེས་བཀའ་སྩལ་ཏོ་༎
རྣལ་འབྱོར་རྗེས་སུ་འཇུག་པ་ལ་༎
དེ་ཡི་དོན་རྣམས་ངས་བཤད་ཀྱིས་༎
གབ་པའི་སྔགས་ལྷ་དག་དབྲལ་བ་དང་༌༎
གབ་པའི་སྔགས་དགུག་ཅིང་དབབ་པ་དང་༌།
གབ་པའི་སྔགས་དབང་དུ་བསྡ་ཞིང་བྱད་དུ་གཞུག་པ་དང་༌།
གབ་པའི་སྔགས་ཟིལ་གནོན་སྨྲ་སྨྱོར་གཞུག་པ་དང་༌།
གབ་པའི་སྔགས་གཏོགས་སྡིགས་དྲག་པོ་དང་༌།
གབ་པའི་སྔགས་དྲུག་སྟོབས་བྱེད་ཐེབས་བྱེད་དོ་༎
རེ་རེ་ལ་ཡང་དྲུག་དྲུག་གོ་། དོན་གྲུབ་གཉིས་གཉིས་བཅུ་གཉིས་སོ་༎
གབ་པའི་སྔགས་དྲུག་ཡང་སྙིང་བདུན་༎
དོན་གཉིས་པ་གནད་ཆེན་པོ་བདུན་ལ་འཇུག་པ་ནི་།
གུ་ཧྱ་མནྟྲ་དཀྱུས་ཚིག་བཅུ་གཉིས་དང་༌༎
དཀྱུས་ཚིག་གཉིས་པ་གདབ་པའི་སྲས་མཆོག་གིས་༎
ཚེ་ཡི་རྟེན་ནྲི་ཏིལ་འབྲུ་ཙམ་༎
ཚེ་བ་རྒྱ་འདྲ་བས་དེ་གཏུམས་པ་དེ་༎
མེ་ལྕེ་སྦྲང་བུ་བྱ་སྒྲོ་མེས་བསྲེགས་བཞིན་༎
ཚེ་ཡི་དངས་མ་གནད་གཅོད་གཏི་མུག་རྩད་ནས་གཅོད་པའི་མཐུའོ་༎
དཀྱུས་ཚིག་བརྒྱད་པ་མཐུུ་འཕྲོག་སྲས་མཆོག་གིས་།
ཁྲག་དངས་བྱེའུ་ལན་པའི་མགོ་ཙམ་མོ་༎
གཏར་ཚར་རྩི་སྦུར་མི་ཆགས་བཞིན་དུ་བསྲེག་།
ཁྲག་དངས་གནད་གཅོད་འདོད་ཆགས་རྩད་ནས་གཅོད་པའི
མཐུའོ་༎ དཀྱུས་ཙིག་བཅུ་གཅིག་མངག་པའི་སྲས་མཆོག་གིས་༎
དབུགས་ཀྱི་དངས་མ་གསེར་རླངས་ཙམ་པོ་དེ་༎
རྡོ་ཆེན་ཆུང་འདུད་བཞིན་དུ་ཏོག་གིས་བསྐམས་༎
དབུགས་དང་གནད་གཅད་ཕྲག་དོག་རྩད་ནས་གཅོད་པའི་མཐུའོ་༎
དཀྱུས་ཚིག་བདུན་པ་གཟིར་ཐེབས་སྲས་མཆོག་གིས་༎
སེམས་ཡུལ་རྒྱས་པའི་ཁ་དོག་འཇའ་ཚོན་འདྲ་༎
སོ་མལ་ལྕགས་ལ་ངར་བླུད་བཞིན་དུ་ཏོག་གི་གྱུར་༎
འོད་དངས་གནད་རྩད་ནས་གཅོད་པའི་མཐུའོ་༎
དཀྱུས་ཚིག་བཅུ་པ་ཟིལ་གནོན་སྲས་མཆོག་གིས་༎
རྩ་ཡི་དངས་མ་རྟ་རྔ་བཅུར་བཀས་ཙམ་༎
དར་ཀར་རྩུབ་ཤིང་དྲིལ་ཏེ་ཐབ་ཏུ་བསྲེགས་པ་བཞིན་༎
རྩ་དངས་གནད་གཅད་ཞེ་སྡང་རྩད་ནས་གཅོད་པའི་མཐུའོ་༎
དཀྱུས་ཚིག་དགུ་པ་དབང་གི་སྲས་མཆོག་གིས་༎
རྒྱུད་བཞིས་རྩ་གུར་ཆོན་ཐག་བཏིབ་པ་བཞིན་༎
བྱ་སྒྲོ་ཐབ་ཏུ་བསྲེགས་པ་བཞིན་དུ་ཐུལ་གྱིས་གཏང་༌།
རྩ་ཐམས་ཅད་གནད་བཅད་རྒྱུ་བཞི་རྩད་ནས་གཅོད་པའི་མཐུའོ་༎
གུ་ཧྱ་༄༅༎
མན་ཏྲ་དཀྱུས་ཚིག་བཅུ་གཉིས་པ་༎
བསྙེན་པའི་སྲས་མཆོག་སྦྱོར་བའི་ཏྲི་ཏྲི་ཡིས་༎
སྙིང་ནི་པདྨ་འདབ་བཞི་དར་ལྕེ་མེར་བཅུག་བཞིན་༎
སྲོག་གི་སྡོང་པོ་གཅོད་༎
འབྱུང་བ་ཆེན་པོ་བཞི་རྩད་ནས་གཅོད་པའི་མཐུའོ་༎
གབ་པའི་སྔགས་དྲུག་ཡང་སྙིང་བདུན་པ་།
དོན་གསུམ་པ་དྲག་པོ་ཧོམ་སྲེག་གི་དོན་བསྟེན་ཏེ་།
སྟག་དང་སྟག་ཕྲུལ་རྩལ་མ་ཤོར་བའི་མཐུ་༎
མདའ་མདེའུ་གཞུ་དང་སྐྱེས་བུའི་མཐེབ་མཛུབ་མཐུས་༎
གང་ལྟར་བྱ་བའི་འདོད་པ་དེ་བཞིན་འགྲུབ་༎
སྦྱོར་བ་བཅུ་བདུན་དཔེ་དོན་མ་ནོར་བར་༎
བསྟན་པས་དྲག་པོ་ཧོམ་གྱི་འདོད་པའི་བྱ་བ་བསྒྲུབ་པ་ནི་༎
སྟོད་ཀྱི་སྐོར་ཚོམས་ལྔ་ལྔ་ལ་༎
ཡང་སྙིང་བདུན་པ་བར་དུ་བཅུག་ལ་།
བསྐུལ་བ་ལས་ཀྱི་མནྟས་བསྡུས་ལ་དབུལ་བ་དང་༌།
གཙོ་བོའི་མནྟ་ལ་བདུན་པར་བསྡུས་པ་ལ་།
སྨད་ཀྱི་གབ་པའི་མནྟྲ་དགུའི་སྦྱོར་བ་དང་༌།
པུ་ཛའི་མནྟྲས་བསྡུས་པ་དབུལ་བ་ནི་།
གནད་ལ་དབབ་ནི་བརྒྱད་དག་དང་༌༎
མགྱོགས་བྱེད་ཡེ་ཤེས་ཕོ་ཉ་བགྱེ་༎
བྲན་དང་ཕོ་ཉ་བཀའ་ཉན་ཚོགས་།
ཁྱེད་ཀྱི་དམ་ཚིག་དུས་ལ་བབ་༎
སྔོན་ཆད་ཇི་བཞིན་དམ་བཅས་པ་༎
མངོན་སྤྱོད་འཕྲིན་ལས་མྱུར་དུ་མཛོད་༎
གསང་བའི་ཡུམ་བཞི་མནྟྲ་ཡིས་༎
ལྷ་རྣམས་མནྟྲས་བསྡུས་ཏེ་དགུག་། སྡེར་མོས་མནྟྲས་དགུག་ཅིང་གཟིར་༎
བྲན་དང་ཕོ་ཉས་དགུག་ཅིང་བསྟིམ་༎
དེ་ནས་གདབ་པའི་ལས་བྱས་ལ་༎
དཀྱུས་དང་འཕྲིན་ལས་སྦྱར་ལ་སྲེག་། གབ་པའི་སྔགས་དྲུག་ཡང་སྙིང་བདུན་པ་།
དཀྱུས་ཚིག་བཅུ་གཅིག་སྦྱོར་བ་བཅུ་བདུན་།
སྲེག་རྫས་ནྲི་དང་བཅས་པ་ཡིས་རྡོ་རྗེ་མེ
དབལ་གྱིས་འབྱུང་བ་རླུང་འགེགས་སྙིང་བསྲེག་པའི་མཐུ
། ཡང་སྙིང་དཀྱུས་ཚིག་དགུའི་སྦྱོར་བས་།
བདེན་པའི་བྱིན་རླབས་མཐུས་།
འབྱུང་བ་མེ་འགགས་།
རྡོ་རྗེ་མེ་དབལ་སྙིང་སྲེག་གོ་། གསང་སྔགས་དཀྱུས་ཚིག་བརྒྱད་པས་།
འབྱུང་བ་ཆུ་འགགས་རྡོ་རྗེ་མེ་དབལ་སྙིང་སྲེག་གོ་། གསང་སྔགས་དཀྱུས་ཚིག་བཅུའི་སྦྱོར་བས་།
རྡོ་རྗེ་མེ་དབལ་གྱིས་འབྱུང་བ་ནམ་མཁའ་འགགས
ནས་སྙིང་སྲེག་གོ་། གསང་སྔགས་དཀྱུས་ཚིག་བཅུ
གཉིས་པས་། རྡོ་རྗེ་མེ་དབལ་གྱིས་འབྱུང་བ
ས་འགགས་ནས་སྙིང་སྲེག་གོ་། གབ་པའི་སྔགས
དྲུག་ཡང་སྙིང་བདུན་པ་།
དཀྱུས་ཚིག་བདུན་པའི་སྦྱོར་བས་།
ཆོས་ཉིད་བདེན་པའི་མཐུས་།
རྡོ་རྗེ་མེ་དབལ་གྱིས་འབྱུང་བ་རྡོ་རྗེ་བྲག་བཀག་ནས་།
བརྣག་པའི་སྙིང་སྲེག་པའི་མཐུའོ་༎
གབ་པའི་སྔགས་དྲུག་ཡང་སྙིང་བདུན་པ་།
དོན་བཞི་པ་ཕུར་པ་ཟོར་གྱི་དོན་ལ་འཇུག་པ་ནི་།
གསང་སྔགས་དཀྱུས་ཚིག་དགུ་པས་།
སྦྱོར་བ་སྐོར་ཚོགས་ལྔ་ལྔ་གསུམ་གསུམ་ལ་༎
དྲུག་པའི་རེ་རེ་བར་དུ་བཅུག་ནས་བྲན་དང་ཕོ་ཉའི་མནྟྲས་བསྡུས་༎
ཡུམ་བཞི་འཛིན་འགུགས་སྔགས་ཀྱིས་བསྡུས་ལ་ནི་༎
བརྣག་པའི་འདོད་པ་རེ་ལ་ནན་ཏན་གཉེར་གཏད་དེ་༎
ཐུན་དུ་ཕབ་སྟེ་ཟོར་དུ་འཕངས་པས་ནི་༎
བརྣག་པ་གུ་གུ་དུལ་དུ་བསྒོངས་ནས་འཆི་བར་༄༅༎
འགྱུར་༎
གསང་སྔགས་དཀྱུས་ཚིག་བཅུའི་སྦྱོར་བས་༎
ཐུན་དུ་ཕབ་སྟེ་ཟོར་འཕངས་ནས་༎
བརྣག་པ་ལུས་བསྡམས་དབང་པོ་དབུགས་བསྡབས་ནད་ཀྱི་འཆི་༎
གསང་སྔགས་དཀྱུས་ཚིག་བརྒྱད་པའི་སྦྱོར་བ་ཡིས་༎
ཐུན་དུ་ཕབ་སྟེ་ཟོར་འཕངས་ན་༎
བརྣག་པ་ཁྲག་གཟེར་གྱིས་ནི་འཆི་འགྱུར་རོ་༎
གསང་སྔགས་དཀྱུས་ཚིག་བཅུ་གཅིག་སྦྱོར་བ་ཡིས་༎
ཐུན་དུ་ཕབ་སྟེ་ཟོར་འཕངས་ན་༎
གནག་པ་སྨྱོ་བརྒྱལ་ནད་ཀྱིས་འཆི་༎
གསང་སྔགས་དཀྱུས་ཚིག་བཅུ་གཉིས་པའི་སྦྱོར་པ་ཡིས་༎
ཐུན་དུ་འཕངས་ནས་ཟོར་འཕངས་པས་༎
བརྣག་པ་ཤ་ནི་རུལ་ནས་འཆི་བར་འགྱུར་༎
གསང་སྔགས་དཀྱུས་ཚིག་བདུན་པའི་སྦྱོར་བས་༎
ཐུན་དུ་ཕབ་སྟེ་ཟོར་འཕངས་ན་༎
ཆོས་ཉིད་བདེན་པའི་གསང་སྔགས་བྱིན་རླབས་མཐུས་༎
བརྣག་པ་རུས་པ་རུལ་ནས་འཆི་བར་འགྱུར་༎
དྲག་པོར་གྱུར་པའི་ཁྲག་ཟོར་འདི་༎
སྙིང་ཁྲག་སྤྱོས་ཤིག་ཀུ་ལུ་ནན་༎
རྣམ་ཤེས་སྡོམས་ཤིག་ཤ་ན་རམ་༎
སྲོག་རྩ་ཆོད་ཅིག་སུ་ཏྲི་རམ་༎
ཕོག་པར་རྒྱོབ་ཅིག་སྙིང་གི་དཀྱིལ་༎
གནང་དུ་རྒྱོབ་ཅིག་སྲོག་པ་རྩ་༎
བརྣག་པའི་ཁོང་དུ་ཁྲག་ཟོར་ཡ་༎
གཡོན་པ་རང་རྟགས་ཞིང་མཆོག་གཞུ་༎
གཡས་པ་ལྟས་ངན་མདའ་མདེའུ་ཕུར་༎
གཡོན་བརྡུངས་གཡས་དྲངས་ཐུགས་ཀར་བཀང་༌༎
བརྣག་པའི་གནད་པ་ཐུར་ཟོར་ཡ་༎
ཞེས་གསུངས་སོ་༎
དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་གསང་བ་།
ཀི་ལ་ཡ་རྫོགས་པའི་རྒྱུད་ལས་།
ཡང་སྙིང་བདུན་པ་དོན་བཞིར་འཇུག་པའི་ལེའུ་སྟེ
བཅུ་གཉིས་པའོ་༎ ༎ དེ་ནས་ཡང་འཕྲིན་ལས
ཀྱི་རྒྱལ་པོས་། བཛྲ་ཀི་ལ་ཡ་ལ་འདི་སྐད་ཅེས་གསོལ་ཏོ་༎
ཀྱེ་བཅོམ་ལྡན་འདས་བཛྲ་ཀི་ལ་ཡ་།
ཡང་སྙིང་བདུན་པ་དོན་བཞིར་འཇུག་པ་དེ་ལགས་ན་༎
ཕྱྀ་རབས་རྣལ་འབྱོར་རྗེས་འཇུག་གིས་༎
གནད་ཆེན་བདུན་པ་ཇི་ལྟར་ལགས་༎
ཉོན་མོངས་མཚོ་བཞི་ཇི་ལྟར་བསྐམས་༎
མཚོ་ཡི་ཡན་ལག་ཉིང་ལག་ལ་༎
རྩ་གཅིག་རྩ་བརྒྱད་ཇི་ལྟར་གདབ་༎
དམ་ཅན་དྲེགས་པ་ཇི་ལྟར་ལགས་༎
བཏབ་པ་བྱིན་བརླབས་ཇི་ལྟར་འབྱུང་༌༎
ཞེས་གསོལ་བས་།
བཛྲ་ཀི་ལ་ཡས་འདི་སྐད་ཅེས་བཀའ་སྩལ་ཏོ་༎
ཉོན་ཅིག་ཀརྨ་ཧེ་རུ་ཀ་། རྣལ་འབྱོར་རྗེས་སུ་འཇུག་པ་ལ་༎
དེ་ཡི་དོན་རྣམས་ངས་བཤད་ཀྱིས་༎
གདབ་པའི་སྔགས་ཚེ་ལུང་ལ་འཇུག་པ་སྟེ་།
དྲག་པོ་ལྕགས་ཀྱི་ཕུར་པས་གནད་བདུན་དྲིལ་ཏེ་གདབ་པ་དང་༌།
མི་བཟད་པའི་ཕུར་པ་བདུན་གྱིས་གནད་བདུན་ལ་སོ་སོར་གདབ་པ་དང་༌།
ཚེ་རབས་ཐོག་མ་མེད་པ་ནས་བསགས་པའི་རྣམ
པར་སྨིན་པའི་བག་ཆགས་རྒྱ་མཚོ་ཆེན་པོ་ཡོད
པས་། སོགས་པའི་རྟེན་བྱས་ཏེ་དེ་ལ་གདབ་པའོ་༎
ཀུན་གཞི་འཁོར་བ་འཛིན་པ་སེམས་ཀྱི་མཚོ་༎
བཟུང་བ་ཡུལ་བྱུང་ཚོར་སྒོ་ཡི་མཚོ་༎
འཕྲིན་ལས་རྣམ་བཞིའི་ཕུར་པ་ཡིས་༎
མ་རིག་སྲོག་འཛིན་མཚོ་བཞི་བསྐམས་༎
ཞི་བའི་ཕུར་པས་མ་རིག་ཀླན་གཞི་འཁོར་བའི་མཚོ་ཡང་༄༅༎
བསྐམས་༎
རྒྱས་པའི་ཕུར་པས་འཛིན་པ་སེམས་ཀྱི་མཚོ་ཡང་བསྐམས་༎
དབང་གི་ཕུར་པས་གཟུང་བ་ཡུལ་སེམས་མཚོ་ཡང་བསྐམས་།
དྲག་པོའི་ཕུར་པས་འབྱུང་ཚོར་མཚོ་ཡང་བསྐམས་༎
མཚོ་ཡི་ཡན་ལག་སོགས་ཏེ་བསྐམས་༎
མགོ་དང་ཙིཏྟ་ལྟེ་བ་དང་༌།
གསང་གནས་ཡན་ལག་གདབ་སྟེ་བསྐམས་༎
འཕྲིན་ལས་རྣམ་བཞི་ཕུར་པ་རྒྱལ་པོ་དང་འདྲ་བའི་༎
མ་རིག་པ་སྲོག་འཛིན་པའི་མཚོ་བཞི་ལ་ཇི་ལྟར་གདབ་སྟེ་བསྐམས་པ་དང་༌༎
མཚོ་བཞིའི་ཡན་ལག་བསོགས་ལ་༎
ཉི་ཤུ་རྩ་གཅིག་བརྒྱ་རྩ་བརྒྱད་༎
རྒྱས་བསྡུས་སུུ་ནི་གདབ་བྱ་སྟེ་༎
བླ་ཕུར་དང་ནི་མནན་ཕུར་རོ་༎
བྱུང་ཚོར་སྒོ་ཡི་སེམས་ཀྱི་ཡན་ལག་ནི་༎
གཏི་མུག་སྒོ་དང་ཞེ་སྡང་སྒོ་༎
ཕྲག་དོག་སྒོ་དང་ང་རྒྱལ་སྒོ་༎
འདོད་ཆགས་སྐྱེ་བའི་སྒོ་ལ་གདབ་༎
བྱུང་ཚོར་སྒོའི་སེམས་ཀྱི་མཚོའི་༎
ཡན་ལག་རྣམ་ཤེས་ཡུལ་སྒོ་རྣམ་དྲུག་སྟེ་༎
རྣམ་ཤེས་དྲི་ཡི་ཡུལ་དང་རྣམ་ཤེས་གཟུགས་ཀྱི་ཡུལ་༎
རྣམ་ཤེས་སྒྲ་ཡི་ཡུལ་དང་རྣམ་ཤེས་རོ་ཡི་ཡུལ་༎
རྣམ་ཤེས་རེག་གི་ཡུལ་དང་སྲིད་ལེན་སྲིད་འཇུག་གཉིས་སུ་བཤད་༎
དབང་པོའི་རྟེན་དང་དགེ་སྡིག་གཉིས་སུ་གདབ་༎
དམ་ཅན་སྡེ་གསུམ་དྲག་སྔགས་རྣམ་གཉིས་ཏེ་༎
སོ་སོ་བདུན་གྱི་དྲག་སྔགས་དང་༌༎
དམ་ཅན་བདུན་དྲིལ་དྲག་སྔགས་སོ་༎
དམ་ཅན་སྦྱོར་བའི་ངན་སྔགས་ནི་༎
དམ་ཅན་དྲུག་གི་དྲག་སྔགས་ནི་།
བདུན་སོགས་སྦྱར་ཏེ་དོན་དྲུག་འཇུག་། ཀློང་དྲུག
དང་གདབ་པ་འཇུག་། ཧོམ་ལ་འཇུག་དང་ཟོར
ལ་འཇུག་། མནན་ཕུར་རྩ་བརྒྱད་དོན་ལ་འཇུག
པ་དང་༌། དམ་ཅན་བདུན་སོགས་དྲག་སྔགས་རྐྱང་པར་སྦྱོར་བའོ་༎
ཨེ་ཀའི་དབུས་མ་ནའི་གསང་སྔགས་ལ་།
ཐུགས་ཀྱི་གསང་སྔགས་ཨེ་ཀའི་གསང་སྔགས་དང་༌།
འཛིན་ཅིང་འགུགས་པའི་རྡོ་རྗེ་ཡུམ་བཞིའི་སྔགས་༎
སྦྱོར་བཞིའི་བཞི་གཞག་པའི་ཞེ་སྡང་སྨྱོས་དང་སྙིང་དག་གས་ནས་འཆི་༎
ཨེ་ཡི་དབུས་མའི་ར་ཡི་གསང་སྔགས་ལ་༎
ཐོག་མར་ཐུགས་ཀྱི་འཛིན་འགུགས་རྡོ་རྗེ་ཡུམ་༎
བཞི་ཡི་གནག་པའི་ཕྲག་དོག་བརྐྱང་བསྐུམ་འཆི་༎
ཨེ་ཀ་དབུས་མ་ཏྲི་ཡི་གསང་སྔགས་ལ་༎
ཐོག་མར་ཐུགས་ཀྱི་འཛིན་འགུག་རྡོ་རྗེ་ཡུམ་བཞིའི་སྔགས་༎
སྦྱོར་བ་བཞིའི་བརྣག་པ་ང་རྒྱལ་ལག་བསྐུམས་འཆི་༎
ཨེ་ཀའི་དབུས་མ་ཙ་རའི་གསང་སྔགས་ལ་༎
ཐོག་མར་ཐུགས་ཀྱི་འཛིན་འགུགས་རྡོ་རྗེ་ཡུམ་བཞིའི་སྔགས་༎
སྦྱོར་བ་བཞི་གནག་པ་འདོད་ཆགས་ཆུ་འགགས་འཆི་༎
(༤)༄༅༎ པདྨ་ཀི་ལི་ཀི་ལ་ཡ་།
ཨེའི་དབུས་མ་པན་ཙ་རའི་གསང་སྔགས་ལ་༎
ཐོག་མར་ཐུགས་ཀྱི་འཛིན་འགུགས་རྡོ་རྗེ་ཡུམ་བཞིའི་སྔགས་༎
སྦྱོར་བ་བཞིའི་གནག་པ་གཏི་མུག་ཀླད་འཁོར་འགོ་འགས་འཆི་༎
ཨེ་ཀའི་མཐར་གནས་ཨེ་ཀའི་གསང་སྔགས་ལ་༎
ཨེ་ཀ་ཨེ་ཀའི་ཀར་མའི་གསང་སྔགས་དང་༌༎
ཐོག་མར་ཐུགས་ཀྱི་འཛིན་འགུགས་འདེབས་པའི་ཡུམ་བཞིའི་སྔགས་༎
གནག་པའི་དྲི་ཚ་བའི་ནད་ཀྱིས་འཆི་༎
ཨེ་ཀའི་མཐར་གནས་ར་ཡི་༄༅༎
གསང་སྔགས་ལ་༎
ཨེ་ཀ་ཨེ་ཀའི་ཀར་མ་གསང་སྔགས་དང་༌༎
ཐོག་མར་ཐུགས་ཀྱི་འཛིན་འགུགས་འདེབས་པའི་ཡུམ་བཞིའི་སྔགས་༎
བརྣག་པའི་གཟུགས་འགགས་མཁྲིས་ནད་ནད་ཀྱིས་འཆི་༎
ཨེ་ཀའི་མཐར་གནས་ཏྲི་ཡ་གསང་སྔགས་ལ་༎
ཨེ་ཀ་ཨེ་ཀའི་ཀར་མའི་གསང་སྔགས་དང་༌༎
ཐོག་མ་ཐུགས་ཀྱི་འཛིན་འགུགས་འདེབས་པ་རྡོ་རྗེ་ཡུམ་བཞིའི་སྔགས་༎
དགྲ་བགེགས་ཀླད་གཟེར་ནད་ཀྱིས་འཆི་བར་འགྱུར་༎
ཨེ་ཀའི་མཐར་གནས་ཙ་རའི་གསང་སྔགས་ལ་༎
ཨེ་ཀ་ཨེ་ཀའི་ཀར་མའི་གསང་སྔགས་དང་༌༎
ཐོག་མར་ཐུགས་ཀྱི་འཛིན་འགུགས་ར་རྡཽོ་རྗེ་ཡུམ་བཞིའི་སྔགས་༎
ལུས་རྫིངས་ལུས་འཇིག་རླུང་འགགས་ནད་ཀྱིས་འཆི་བར་འགྱུར་༎
ཨེ་ཀའི་མཐར་གནས་པཉྩའི་གསང་སྔགས་ལ་༎
ཨེ་ཀ་ཨེ་ཀའི་ཀར་མའི་གསང་སྔགས་དང་༌༎
ཐོག་མར་ཐུགས་ཀྱི་འཛིན་འགུགས་རྡོ་རྗེ་ཡུམ་བཞིའི་སྔགས་༎
སྨྱོ་འབོག་བརྒྱས་ནད་ལྐུགས་ནས་འཆི་བར་འགྱུར་༎
ཨེ་ཀའི་མཐར་གནས་ཚ་ཡི་གསང་སྔགས་ལ་༎
ཨེ་ཀའི་ཨེ་ཀའི་ཀར་མའི་གསང་སྔགས་དང་༌༎
ཐུགས་ཀྱི་འཛིན་འགུགས་རྡོ་རྗེ་ཡུམ་བཞིའི་སྔགས་དང་༌༎
སྐྱེ་བའི་རྒྱུད་བཅད་ཆུ་འགགས་ནད་ཀྱིས་འཆི་བར་འགྱུར་༎
མཐར་གནས་ཨེ་ཀའི་གསང་སྔགས་ལ་༎
ཨེ་ཀ་ཨེ་ཀའི་ཀར་མའི་གསང་སྔགས་དང་༌༎
ཐུགས་ཀྱི་འཛིན་འགུགས་འདེབས་པའི་རྡོ་རྗེ་ཡུམ་བཞིའི་སྔགས་༎
དབང་པོ་རྟེན་མགོ་ཀླད་པ་གས་ནས་འཆི་༎
མཐར་གནས་དབུ་མའི་གསང་སྔགས་ལ་༎
ཨེ་ཀ་ཨེ་ཀའི་ཀར་མའི་གསང་སྔགས་དང་༌༎
ཐུགས་ཀྱི་འཛིན་འགུགས་འདེབས་པའི་རྡོ་རྗེ་ཡུམ་བཞིའི་སྔགས་༎
ཆེ་སྲི་ཆུང་སྲི་དགྲ་སྲི་གོད་སྲི་དང་༌༎
ལྷ་འདྲེ་གདུག་པ་ཅན་གྱི་རིག་པའི་རྒྱུན་བཅད་ནས་༎
དེ་ཡི་མཐུ་འཕྲོག་ཟིལ་གནོན་ལྡང་མི་སྲིད་༎
མཐར་གནས་ཨེ་ཀའི་མཐར་གནས་དབུས་མ་ནས་༎
གསང་སྔགས་གསུམ་ལ་དཀྱིལ་འཁོར་གསུམ་༎
ཨེ་ཀ་ཨེ་ཀའི་ཀར་མའི་གསང་སྔགས་དང་༌༎
ཐུགས་ཀྱི་འཛིན་འགུག་རྡོ་རྗེ་ཡུམ་བཞིའི་སྔགས་༎
ཕུར་པ་བཅུ་གཅིག་སྙིང་པོ་བྲིས་སྔགས་གདབ་༎
ཐོག་དང་སེར་བ་ཆུ་ཆེན་བཟློག་པར་འགྱུར་༎
རྒྱལ་པོའི་ཕོ་བྲང་འཁོར་བཏབ་འཇིག་པར་འགྱུར་༎
གང་ལ་དམིགས་པ་རེ་འགྱེལ་བྲག་འགྲུམ་འགྱུར་༎
ཆོས་ཉིད་བདེན་པ་གསང་སྔགས་བྱིན་རླབས་མཐུ་༎
གང་ལ་སྡིག་ཕུར་ཁ་ཐམ་ཐོ་བས་བརྟབ་༎
དེ་ལྟར་དེ་བཞིན་གདམ་ངག་སྦྱར་༎
གཟིར་གནོན་མདའ་དུག་ལུག་མིག་སྨྲ་༎
དེ་ལྟར་དེ་བཞིན་གདམ་ངག་སྦྱར་༎
རྟགས་འབྱིན་དྲག་པོ་དམ་རྫས་བསྒོ་བའི་བཀའ་ཉན་བྱེད་༎
གབ་སྦས་ཀློང་གི་རུས་སྦལ་ཡན་ལག་འདྲ་༎
གདམ་པ་རིན་ཆེན་དག་ལ་དྲིས་༎
ཀི་ལ་ཡ་རྫོགས་པའི་རྒྱུད་ལས་།
མི་བཟད་པའི་ཕུར་པ་བདུན་སྟོད་ཀྱི་ཀློང་ལ་སྦྱོར་བ་དང་༌༎
ཕན་གནོད་ཀྱི་སྨོན་ལམ་གདབ་པའི་ལེའུ་སྟེ་བཅུ
གསུམ་པའོ་༎ ༎ མི་བཟད་པའི་ཕུར་པ་བདུན
སྨད་ཀྱི་གནད་ཆེན་པོ་བདུན་ལ་༄༅༎
གདབ་བོ་༎
གསལ་བ་རྣམ་གསུམ་ལྡན་བྱས་ཤིང་༌།
ཁྲུས་ལུང་རྣམ་གསུམ་རྫོགས་བྱས་ལ་༎
རྣམ་ཤེས་རྟེན་ནི་བརྟག་པར་བྱ་༎
བྱང་ཆུབ་སེམས་ཀྱི་ཕུར་པ་ཡིས་༎
གབ་པའི་སྡོམ་པ་ཀློང་བཅུ་ནི་༎
དུག་ལྔ་གནས་སུ་གནས་པར་བྱ་༎
དངས་མའི་གནད་བདུན་ཇི་ལྟར་བར་རྟོགས་པར་བྱས་ལ་།
མི་བཟད་པའི་བདུན་ལ་གདབ་པར་བྱ་སྟེ་།
རྟགས་འབྱིན་དྲག་པོའི་སྲས་མཆོག་གིས་༎
ཚེ་ཡི་དངས་མ་རྟེན་བྲལ་ནས་༎
གཏི་མུག་རྩད་ནས་གཅོད་པའི་མཐུ་ཞེས་འབྱུང་སྟེ་།
ལྕགས་ཕུར་དྲིལ་ཞིང་༌།
དམ་ཚིག་པོའི་དུས་ལ་བབ་།
ནས་མཐུ་རྩལ་འབྱུང་བའི་དུས་ལ་བབ་པོ་ཚང་བ་བྱ་།
བྱང་ཆུབ་མཆོག་ཏུ་སེམས་བསྐྱཻད་ཅིང་༌།
ཁམས་གསུམ་རྒྱལ་བའི་གདུང་འཚོབ་པ་༎
རིགས་འཛིན་བདག་ཅག་རྣམས་ལ་ནི་༎
གནོད་ཅིང་གདུག་པའི་དགྲ་དང་བགེགས་༎
བདུད་དང་བར་དུ་གཅོད་པ་རྣམས་༎
དངོས་གྲུབ་འཕྲོག་ཅིང་ཚེ་བ་རྣམས་།
ཁྲོ་བོ་ཆེན་པོའི་བྱིན་རླབས་ཀྱིས་༎
ཡུད་ཙམ་གྱིས་ནི་འདིར་བཀུག་ནས་༎
མངོན་སྤྱོད་ཚུལ་བཞིན་བསྒྲལ་བ་དང་༌༎
ལུས་ངག་རྡུལ་དུ་བཤིག་ནས་ཀྱང་༌༎
སྡུག་བསྔལ་ཉམས་སུ་མྱོང་བར་མཛོད་༎
དངོས་གྲུབ་བར་ཆད་བྱེད་པའི་བགེགས་༎
གདུག་ཅིང་སྡང་སེམས་ལྡན་པ་རྣམས་༎
ཟུང་ཞིག་རྒྱོབ་ཅིག་རྣམ་པར་ཐོབ་༎
ཨོམ་བཛྲ་ཀི་ལི་ཀི་ལ་ཡ་།
ནྲྀ་མ་ར་ཡ་ཧུམ་ཕཏ་།
ཨོམ་ལམ་ནས་ཨ་ཞེས་ཚེའི་དངས་མ་ལ་གདབ་བོ་།
ཁབ་ལེན་རྡོ་ལ་ལྕགས་རྣམས་འདུ་བ་བཞིན་༎
བཀྲག་མདངས་ཕྲོགས་ནས་ཚེ་ལུང་བསྟན་པར་བྱའོ་༎
ཀུན་ལ་དེ་བཞིན་གདམ་ངག་སྦྱར་༎
མཐུ་འཕྲོག་ཕུར་པ་སྲས་མཆོག་གིས་།
ཁྲག་གི་དངས་མའི་གནད་སླེབས་ནས་༎
འདོད་ཆགས་རྩད་ནས་གཅོད་པའི་མཐུ་༎
དེ་ལྟར་དེ་བཞིན་གདམ་ངག་སྦྱར་༎
མངག་པའི་ཕུར་བ་སྲས་མཆོག་གིས་༎
དབུགས་ཀྱི་དངས་མའི་རྟ་བསྒྲལ་ནས་༎
ཕྲག་དོག་རྩད་ནས་གཅོད་པའི་མཐུ་༎
དེ་ལྟར་དེ་བཞིན་གདམས་ངག་སྦྱར་༎
སྡིག་པའི་ཕུར་པ་སྲས་མཆོག་གིས་༎
འོད་དང་སེམས་ཀྱི་གནས་བསྐམས་ནས་༎
ང་རྒྱལ་རྩད་ནས་གཅོད་པའི་མཐུ་༎
དེ་ལྟར་དེ་བཞིན་གདམ་ངག་སྦྱར་༎
ཟིལ་གནོན་ཕུར་པ་སྲས་མཆོག་གིས་༎
རྩ་དང་ཀུན་གཞི་རྟེན་ཕྲལ་ནས་༎
ཞེ་སྡང་རྩད་ནས་གཅོད་པའི་མཐུ་༎
དེ་ལྟར་དེ་བཞིན་གདམ་ངག་སྦྱར་༎
དབང་གི་ཕུར་པ་སྲས་མཆོག་གིས་༎
རྒྱུ་བཞི་གནས་ནས་བསྲེག་པའི་མཐུ་༎
དེ་ལྟར་དེ་བཞིན་གདམ་ངག་སྦྱར་༎
བསྙེན་པ་ཕུར་པ་སྲས་མཆོག་གིས་༎
འབྱུང་བ་ཀུན་གྱི་རྟེན་ཕྲལ་སྲེག་པའི་མཐུ་༎
ཀུན་ལ་དེ་བཞིན་གདམ་ངག་སྦྱར་༎
ཨ་ཤོག་པའི་རྒྱ་དེབ་བརྩེགས་འདྲ་ལ་༎
གནད་བདུན་གཅིག་ཏུ་དྲིལ་བ་ལ་༎
སོལ་ལམ་ལྕགས་མདའ་སྲས་མནོལ་ཡིས་༎
སྐད་ཅིག་མ་ཡི་གྲངས་སུ་མེད་པའི་ཏིང་ངེ་འཛིན་༎
མཆོད་པའི་ཡོན་ཏན་བསྟན་པའོ་༎
ཕར་ལ་མཆོད་པ་དོན་བརྒྱད་དེ་༎
མཆོད་པའི་རྒྱུད་དང་རྒྱུ་ཡི་སྦྱང་བ་དང་༌།
མཆོད་པ་སྤེལ་༄༅༎
ཞིང་བསྐྱིལ་བ་དང་༌༎
སྣང་སྲིད་བསྒོམ་པའི་ཁོག་ལ་དགོངས་པའི་དོན་༎
སྔགས་ཀྱིས་མཆོད་དང་ཏིང་ངེ་འཛིན་གྱིས་མཆོད་༎
མཆོད་པའི་སྨོན་ལམ་དང་ནི་མཆོད་པའི་ཡོན་ཏན་ནོ་༎
ཞེས་གསུངས་སོ་༎
ཀི་ལ་ཡ་རྫོགས་པའི་རྒྱུད་ལས་།
མཐར་གནས་ལ་དོན་བཅུ་གཅིག་དང་༌།
རྒྱུན་གྱི་ཏིང་ངེ་འཛིན་སྤྱོད་ལམ་གྱི་དོན་བསྟན
པའི་ལེའུ་སྟེ་བཅུ་བཞི་པའོ་༎ ༎ དེ་ནས
བཛྲ་ཀི་ལ་ཡས་།
ཕྱོགས་བཅུའི་སངས་རྒྱས་དང་༌།
འཕྲིན་ལས་ཀྱི་རྒྱལ་པོ་ཀརྨ་ཧེ་རུ་ཀ་ལ་སོགས་པ་ལ་།
རྫོགས་རྒྱུད་གཏད་པ་ལ་བསྟན་པ་གཟུངས་བའི་ཆེད་དུ་འདི་གསུངས་སོ་༎
ཆོས་རྣམས་ཐམས་ཅད་སྐྱེ་མེད་ལ་༎
རྟོག་པའི་དབང་གིས་སྡུག་བསྔལ་སྨིན་༎
དེ་ལས་གྲོལ་བར་བྱ་བའི་ཕྱིར་༎
འོག་མིན་བཙུན་མོའི་བྷ་ག་ལས་༎
དྲག་པོ་འཇིགས་བདུད་བདག་བཞེངས་མགོན་པོ་བདག་ཉིད་ཆེན་པོས་༎
ཐམས་ཅད་རྒྱུད་ཀྱི་རྒྱུད་དག་བཀའ་༎
ལྗགས་ཀྱི་དབང་པོ་བཀྲམ་ནས་ནི་༎
ཀུན་གྱི་དོན་དུ་གསུངས་པ་འདི་༎
རྗེས་འཇུག་རྣམས་ཀྱིས་བསྟན་པ་ཟུང་༌༎
འགྲོ་བ་ལས་ནི་དང་པོ་ཡིས་༎
རྫོགས་རྒྱུད་ཡི་གེར་བྲིས་གྱུར་ནས་༎
ཀློག་དང་ཁ་ཏོན་བྱེད་པ་རྣམས་༎
སྒྲ་མེན་གནས་སུ་མི་སྐྱེ་བར་༎
དཀོན་མཆོག་སྒྲ་སྒྲོགས་གནས་སུ་སྐྱེས་༎
སྐྱེ་བ་ངན་པ་མི་ལེན་འབོར་༎
རིམ་པར་བགྲོད་ནས་བྱང་ཆུབ་ཐོབ་༎
རྫོགས་རྒྱུད་འདི་ལ་ཐོས་བསམས་ན་༎
རྗེས་འཇུག་ཐོགས་མེད་ཤེས་རབ་འགྱུར་༎
རྫོགས་རྒྱུད་འདི་ལ་བཤད་གྱུར་ན་༎
སྐྱེ་བ་མ་བརྒྱུད་གནས་ལྔ་ལ་༎
འདི་ཡི་འབྲས་བུ་འཕེལ་བར་འགྱུར་༎
རྫོགས་རྒྱུད་འདི་ལ་བསྒོམས་གྱུར་ན་༎
ཚེ་འདི་ཉིད་ལ་ཕྱིར་མི་ལྡོག་། མངོན་ཤེས་དྲུག་ནི་འཆར་བར་འགྱུར་༎
ཡིད་བཞིན་ནོར་བུ་རིན་ཆེན་ལ་༎
ཅི་འདོད་དོན་ནི་འབྱུང་བར་འགྱུར་༎
སྐུ་གསུང་ཐུགས་ཀྱི་རྫོགས་རྒྱུད་ལ་༎
སྔར་བས་ད་ལྟར་སླད་ཀྱིས་བྱོན་༎
སངས་རྒྱས་འདི་ལས་བྱུང་བ་ཡིན་༎
རྒྱུད་ཀུན་གྱི་ནི་གསང་སྔགས་སྒྲོན་གསལ་འདི་༎
རྗེས་འཇུག་ལས་ནི་དང་པོ་ཡིས་༎
མཐོང་ཞིང་ཐོས་ན་རྟོག་པར་འགྱུར་༎
འདི་ལ་མ་ཡེངས་དམ་ཚིག་ཆེ་༎
རྡོ་རྗེ་ཐུགས་ལ་རྟོགས་འགྱུར་ན་༎
ཐུགས་ཀྱི་སྐུ་དང་ཐུགས་ཀྱི་གསུང་༌༎
བདེ་བར་གཤེགས་པས་རབ་བསྔགས་པས་༎
ཡོན་ཏན་ཐམས་ཅད་འདི་ལས་འབྱུང་༌༎
དངོས་པོར་ལྟ་བའི་གསང་སྔགས་ཀྱང་༌༎
འདི་ཉིད་གཟུང་ཞིང་གླགས་སྤྱད་ན་༎
དམ་པ་རྣམས་ཀྱི་དམ་པ་མཆོག་། དངོས་པོར་རྒྱུ་མན་མུན་མཐོང་༌༎
ལོངས་སྤྱོད་རྫོགས་པའི་སྐུ་དང་༌།
གསུང་དང་༌།
ཐུགས་རྡོ་རྗེ་ལ་ཞུགས་ཏེ་།
གཉིས་སུ་མེད་པར་ཏིང་ངེ་འཛིན་ལས་བཞེངས་སོ་༎
སྡུད་པ་པོ་ཐུགས་རྡོ་རྗེ་ལ་གཉིས་སུ་མེད་པར་བཞུགས་ཏེ་།
གཅིག་གི་རང་བཞིན་དུ་མཉམ་ཞིང་དབྱེར་མེད་པར་གྱུར་ཏེ་།
མི་སྣང་བར་གྱུར་ཏོ་༎
དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ལས་།
རྫོགས་པའི་རྒྱུད་ཡོངས་སུ་གཟུང་ཞིང་གཏད་པའི་༄༅༎
ལེའུ་སྟེ་བཅོ་ལྔ་པའོ་༎།
། བི་ཏོ་ཏ་མ་ལ་འབུམ་སྡེའི་ནང་ནས་།
ཀི་ལ་ཡ་རྫོགས་པའི་རྒྱུད་བྱ་བ་རྫོགས་སོ
༎ ༎ ཨུ་རྒྱན་གྱི་སློབ་དཔོན་ཆེན་པོ་རྡོ
རྗེ་ཐོད་འཕྲེང་དང་༌།
བོད་ཀྱི་ལོཙྪ་བ་མང་ཡུལ་གྱི་ལྕེ་ཀུ་ཀུ་ར་ཛ་དང་༌།
བྲང་ཏི་ཛ་ཡ་རཀྴི་ཏས་བསྒྱུར་ཅིང་གཏན་ལ་ཕབ་པ་།
རྒྱུད་ཕྱི་མའི་ཕྱི་མ་འཆིང་བུའི་དུ་དགེར་གཏན
ལ་ཕབ་པ་རྫོགས་སོ་༎ ༎ པདྨ་ཐོད་འཕྲེང
གིས་། མཁར་ཆེན་བཟའ་མཚོ་རྒྱལ་དང་༌།
དཔལ་གྱི་དབང་ཕྱུག་མིང་སྲིང་ལ་བཤད་དོ་༎
ཇོ་མོ་མཚོ་རྒྱལ་གྱིས་མེ་ནུ་ལ་བཤད་།
དེས་ལོ་ལ་བཤད་།
དེས་ང་འབྲེལ་ལ་བཤད་།
དེས་ལ་ལབ་བྱང་ཆུབ་རྡོ་རྗེ་ལ་བཤད་དོ་༎
དེས་ལྔ་བརྒྱ་དུས་ཀྱི་སྙིགས་མ་ལ་སྤྱད་པར་དཀའ་ནས་གཏེར་དུ་སྦས་སོ་༎
ལས་འཕྲོ་སྐལ་བར་ལྡན་པ་འགའ་དང་ཕྲད་པར་ཤོག་། གང་དང་གང་གི་སྤྱོད་ཡུལ་མིན་།
རྫོགས་སོ་༎

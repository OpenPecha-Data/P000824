(༥)༄༅༎ སློབ་དཔོན་གྱི་ཁ་ནས་བླ་མ་ལ་གུས་པའི་སློབ་མས་ཤེས་པར་བྱའོ་༎
བླ་མས་དམ་ཚིག་ཅི་ལྟར་ལྟ་བའི་དབང་དུ་བྱས་ནས་བཤད་པར་བྱའོ་༎
བསྒྲིམས་ནས་སེམས་ཅན་རྣམས་ལ་རྣལ་འབྱོར་དང་༌།
ལྷག་པའི་རྣལ་འབྱོར་དང་༌།
རྣལ་འབྱོར་དང་༌།
རྣལ་འབྱོར་ཆེན་པོ་དང་༌།
གོ་རིམ་བཞིན་དུ་བཤད་པར་བྱའོ་༎
འདི་མཐའ་དག་ནི་རྒྱུད་ཐམས་ཅད་ཀྱི་སྤྱིར་ཤེས་པར་བྱ་བ་ཡིན་ནོ་༎
དེ་ཁོ་ན་ཉིད་ཀྱིས་དངོས་པོ་མཐའ་དག་ཡོངས་སུ་མི་ཤེས་པར་།
གསང་སྔགས་སྨྲ་བ་ང་ཡིན་ནོ་༎
ཞེས་མངོན་པའི་ང་རྒྱལ་གྱིས་གསང་སྔགས་ཀྱི་ཆོ
ག་འཆད་པར་བྱེད་ན་དམ་ཚིག་ཉམས་པར་འགྱུར
རོ་༎ དམ་ཚིག་ལས་ཉམས་ན་བདུད་ཀྱིས་གཟུང་བར་འགྱུར་རོ་༎
སྐྱེས་བུ་ཤི་ནས་མི་བཟད་པ་ཆེན་པོར་འགྲོ་བར་འགྱུར་རོ་༎
སེམས་ཅན་རྣམས་ལ་བསྟེན་ཏོ་༎
བྱང་ཆུབ་འཐོབ་པར་འགྱུར་བས་སེམས་ཅན་རྣམས་ལ་བསླུ་བར་མི་བྱའོ་༎
ཞེས་ཤེས་པར་བྱས་ནས་།
དེ་བཞིན་གཤེགས་པའི་ལམ་དེ་ཉིད་ལ་སེམས་ཅན་དེ་དག་སྦྱར་བར་བྱའོ་༎
གང་ཞིག་འདི་དག་ལ་བརྩོན་པར་མ་བྱས་པ་དེ་དག་གིས་ནི་ལག་པ་དང་༌།
རྐང་པ་དང་༌།
མིག་སྦྱིན་པའི་དཀའ་བ་སྤྱོད་པ་དང་༌།
དཀའ་ཐུབ་ཅི་ལྟ་བུས་ཀྱང་སྡིག་པ་གཞོམ་པ་དང་༌།
བདུད་རྩིའི་རོ་ཐོབ་པར་མི་ནུས་སོ་༎
རྣལ་འབྱོར་གཅིག་ཁོང་དུ་ཆུད་ནས་དབེན་པར་སོང་སྟེ་བསྒོམ་པ་བྱས་ན་།
སྡིག་པ་ལས་གྲོལ་ཞིང་ཚེ་འདི་ཉིད་ལ་སངས
རྒྱས་ཀྱི་ཡོན་ཏན་རྣམས་དང་ཆོས་བདག་མེད་པར
བསྒོམ་པས་། ཐམས་ཅད་འབྱེད་པའི་རྣལ་འབྱོར་ཁོང་དུ་ཆུད་པར་བྱའོ་༎
ཤེས་རབ་དང་ཡེ་ཤེས་ཀྱི་འཇོ་ཚུལ་གྱིས་།
གསང་བ་ལྔའི་བདག་ཉིད་ཀྱི་གཙོ་བོ་ལ་མཆོད་པར་བྱའོ་༎
དངོས་བོ་ཐམས་ཅད་དངོས་མེད་པར་༎
བཞི་བཅུའི་དོན་ནི་རྟོགས་པ་དང་༌༎
རྡོ་རྗེ་པདྨ་དབང་བསྐུར་བས་༎
བདུད་རྩི་ལྔས་ནི་དགའ་བར་བྱེད་༎
གསང་བ་བྱ་བའི་ཆོས་གསང་བ་༎
གསང་ཞིང་སྦས་ཏེ་གཞག་པར་བྱ་༎
འདོད་ཡོན་ལྔ་ཡི་རྣམ་པ་ནི་༎
གཟུགས་སྒྲ་དྲི་རོ་རེག་རྣམས་ནི་༎
རྣལ་འབྱོར་སེམས་པས་དཔྱད་བྱ་ཞིང་༌༎
དེ་བཞིན་བཟའ་ཞིང་བཏུང་བྱས་ན་༎
བལྟས་དང་ཁུ་ཚུར་རྣམ་པ་ཡིས་༎
སེམས་ཅན་ཐམས་ཅད་དབང་དུ་བྱེད་༎
རྒྱུད་ཀྱི་རྒྱལ་པོ་ཆེན་པོ་སྒྱུ་འཕྲུལ་གྱི་དྲ་བ་ལས་།
ཆོས་ཐམས་ཅད་བསྟན་པ་རིམ་པར་ཕྱེ་བ་སྟེ
བཅུ་པའོ་༎ ༎ བཅོམ་ལྡན་འདས་ཀྱིས་དེ་སྐད
ཅེས་བཀའ་སྩལ་པ་དང་༌།
ལྷ་དང་༌།
མི་དང་༌།
ལྷ་མ་ཡིན་དང་༌།
དྲི་ཟ་དང་༌།
ཐམས་ཅད་དང་ལྡན་པའི་འཁོར་དེ་དག་ཡི་རང་སྟེ་།
བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ་༎
རྒྱུད་ཀྱི་རྒྱལ་པོ་ཆེན་པོ་སྒྱུ་འཕྲུལ་གྱི་དྲ་བ་ཐེག་པ་ཆེན་པོའི་ཡང་ཆེན་པོ་།

(༢༣)༄༅༎ གྲམ་གྲོ་ཀུ་རུ་༎
ཞེས་རྗོད་དོ་༎
དེ་ནས་སྲོག་དབང་ལ་བོར་པའི་སྙིང་ཁྲག་ཐང་ལ་དབྱུང་བའི་སྔགས་ལ་༎
སོ་ཏི་རུ་ཙ་ཤིན་ཏི་རུ་༎
ཁ་རམ་ན་ཙཀྲ་ཐ་༎
ཙ་ཏ་ཤད་ཤད་༎
པྲ་ཧ་པྲི་ཐད་༎
རྐང་རྗེས་དང་དྲི་ཆེན་བཏབ་ན་ཤོར་མི་སྲིད་དོ་༎
ཁྲག་གི་རྦ་ཀློང་གི་རྒྱུད་ལས་༎
དཔལ་ཨེ་ཀ་ཛ་ཏིས་ཤུགས་ཀྱིས་སྒྲོལ་བའི་ལེའུ་སྟེ་ཉེར་ལྔ་པའོ་༎
དེ་ནས་ཡང་འདི་གསུངས་སོ་༎
འཕྲ་མེན་ཉེ་འབྱེད་ཀྱི་ལས་ལ་༎
གསེར་དམར་རིལ་ལ་སྔགས་སོ་༎
མ་མ་ཏྲག་རག་ཤ་༎
རུ་ཏྲག་མ་ར་ཡ་ཕྱེ་༎
མ་མ་ཏྲག་རུ་ཏྲག་མ་ར་ཡ་ཕྱེ་༎
མ་མ་ཏྲག་རུ་ཏྲག་མ་ར་ཡ་ཕྱེ་༎
མ་ར་ཡ་རྦད་༎
ཅེས་ར་ཁྱིའི་ཁྲག་གིས་མིང་རུས་བྲིས་ལ་གདབ་པོ་༎
འཕྲ་མེན་ཉེ་འབྱེད་ཀྱི་ལེའུ་སྟེ་ཉེར་དྲུག་པའོ་༎།
། དེ་ནས་ཡང་འདི་གསུངས་སོ་༎
རྒྱལ་ཁམས་ཚན་ཆེན་པོ་འམ་༎
ཡུལ་གྲུ་ཆེན་པོ་ཕུང་བ་འམ་༎
རྡོ་རྗེའི་ཐེག་པ་ཆེན་པོ་བསྟན་པ་འཇིག་པ
ལ་ཐུག་པ་ལ་ལྷ་མོ་ལ་དཔང་བཙུགས་ལ
བྱའོ་༎ མིང་རུས་བྲི་༎
མི་ཁྲག་ལ་གནོད་སྤྱིན་གྱི་གཟུགས་སོར་བཞི་པ་བྲིས་ཏེ་༎
ཁྱི་ལ་གཏོར་མ་དང་སྦྱར་ཏེ་སྦྱིན་ན་འཆིའོ་༎
མིང་རུས་དང་སྙིང་པོ་ནི་༎
མིང་ཆེ་གེ་མོ་ཞིག་། ཨོམ་ཧ་ན་ཧ་ན་པི་པོ་ཏ་ཡ་ཕཏ་༎
ད་ར་པི་པོ་ཏེ་ཡ་ཕཏ་༎
བརྒྱད་བརྒྱ་བཟླས་སོ་༎
གཟུགས་དང་མིང་རུས་ལ་ཉུངས་ཀར་བརྡེག་གོ་༎
དྲག་པོའི་ལས་ཀྱིས་གསད་པའི་ལེའུ་སྟེ་ཉེར་བདུན་པའོ་༎
དེ་ནས་ཡང་འདི་གསུངས་སོ་༎
རྣམ་ཅིག་ཏུ་ཤ་ཆེན་དང་གླང་ཤ་གཉིས་གཅིག་ཏུ་བརྡུངས་ལ་༎
རྗེས་དང་བསྲེས་ལ་གདོན་གྱི་མིང་རུས་གྲོ་ག
འམ་ཤིང་ཤུན་ལ་བཙག་གིས་བྲིས་ལ་གཟུགས་ཀྱི
ནང་དུ་གཞུག་། དུ་ཡོད་པའི་གཟུགས་བྱས་ཏེ
སྔགས་མ་ཡེངས་པར་བཟླས་སྟོང་དུ་གདབ་པོ་༎
གདོན་ཀུན་བདག་གིས་དབང་དུ་འདུས་པར་བསམ་ལ་གཟུགས་བརྙན་རྡོག་པའི་ཞབས་སུ་བཅུག་ལ་༎
ཨོམ་ཧ་ན་པི་པོ་ཏ་ཡ་ནན་༎
ཅེས་བཟླས་སོ་༎
གདོན་གཟེར་ལེའུ་སྟེ་ཉེར་བརྒྱད་པའོ་༎།
། དེ་ནས་ཡང་འདི་གསུང་སོ་༎
ཡང་ན་གོང་གི་གདོན་གཟུགས་དེ་ལ་མཆོག་ཕུར་སོར་བརྒྱད་པ་དྲིལ་ཞིང་གདབ་བོ་༎
ཨོམ་ཀ་ལ་རུ་པ་ཆེ་གེ་མོ་མ་ར་ཡ་ཕཏ་༎
བརྒྱ་རྩ་བརྒྱད་དུ་སྔགས་དང་ཏིང་ངེ་འཛིན་ལ་མ་ཡེངས་པར་བཟླས་སོ་༎
གཟུགས་ཐོད་པའི་ནང་དུ་གཞུག་གོ་༎
ལྷ་འདྲེ་མི་སྲིན་པོ་ཡོད་པའི་ཟ་འམ་ལམ་པོ་རྒྱ་གྲམ་དུ་གནན་ནོ་༎
ཟླ་བ་མར་ངོ་དང་གཟའ་མིག་དམར་ལ་བྱས་ན་ཐེབས་སོ་༎
གནན་པའི་ལེའུ་སྟེ་ཉེར་དགུ་པའོ་༎།
། དེ་ནས་ཡང་འདི་གསུངས་སོ་༎
ཧོམ་གྱིས་གསད་པའི་ཐུན་ནི་༎
གྲུ་གསུམ་མཐིང་ནག་གཅིག་བྱས་ཏེ་༎
དབུས་སུ་གདུག་པ་ཅན་ཚེར་མ་ལ་ཧོམ་༎
བྱས་ལ་༎
དགྲའི་མིང་རུས་ཀྱང་གདགས་༎
ཏིང་ངེ་འཛིན་ནི་སྐད་ཅིག་མས་ཧོམ་མ་མོར་བརླབ་༎
མངོན་དུ་བྱུང་བའི་རྟགས་བྱུང་ནས་ལས་བྱའོ་༎
སྔགས་འདི་ལ་བརྩོན་པར་བྱའོ་༎
མ་རག་མོ་སྙིང་རག་མ་བྷྱོ་༎
མ་མ་སྙིང་ཁ་རག་། བྷན་དྷ་རམ་རམ་བྷྱོ་བྷྱོ་༎
ཞེས་བཟླས་པ་༄༅༎
རྫོགས་ནས་༎
སྐྱེས་པ་དར་མའི་སྙིང་དང་༌༎
ཕག་རོག་པོའི་སྙིང་དང་༌༎
ཁྱི་ནག་པོའི་སྙིང་དང་༌༎
མོན་པ་ནག་པོའི་སྙིང་དང་༌།
ར་རོག་པོའི་སྙིང་དང་༌༎
དེ་རྣམས་ཀྱི་སྙིང་ཁྲག་གིས་ཐུགས་དམ་བསྐང་༌༎
ཧོམ་སྤར་ལ་སྙིང་དང་ལིང་ག་མཆོད་པར་དབུལ་ལོ་༎
ཐལ་པ་རླུང་ལ་ཕྱར་རོ་༎
མ་མོ་བསྐུལ་ཞིང་ཆོག་བྱའོ་༎
སྤྱིན་སྲེག་དང་ཐུན་གྱི་ལེའུ་སྟེ་སུམ་ཅུ་པའོ་༎  ༎ དེ་ནས་ཡང་འདི་གསུངས་སོ་༎
རོ་ལ་སྤྱོད་པའི་བརྟུལ་ཞུགས་ནི་༎
མཚན་དང་ལྡན་པའི་རོ་བཙལ་ཏེ་༎
མཁའ་འགྲོ་རོ་ཚལ་གྱི་ཆོ་ག་བྱ་༎
ནམ་ཟླ་དུས་བཞིའི་ཕྱོགས་བརྟགས་༎
མདའ་རྒྱང་ངམ་མིག་མཐོང་ཙམ་ནས་མཚམས་གཅད་༎
མ་མོའི་དམག་དྲང་༌༎
དབེན་ཐག་ཙམ་ནས་དགེས་པར་གར་བྱ་༎
ཞགས་གང་ཙམ་ནས་དབྱུག་བརྡ་བཏང་༌༎
འདོམ་གང་ཙམ་ནས་དགེས་པའི་བརྐན་བརྡབ་༎
རོའི་ཁ་ནས་བྱིན་གྱིས་བརླབ་པའི་དགོངས་པ་བྱ་༎
ཕྱུང་ལ་རོ་ཁྱེར་ལུགས་ཀྱི་རོ་ཁྱེར་༎
ཁོག་སྲུངས་རོ་ཤོལ་གྱི་ཆོ་ག་བྱ་༎
དེ་ནས་སླར་ལོག་སྟེ་གནས་སུ་རོ་ལ་བྲོ་རྡུང་༌༎
བམ་སྒྲུབ་ཆེན་པོའི་གཞུང་བསྙེན་མ་མོ་སྐོངས་བྱ་༎
ཐོག་མར་རེ་ལྷར་བསྒྲུབ་༎
དེ་ནས་དངོས་གྲུབ་བླང་པ་དང་རོལ་པ་བྱའོ་༎
དཔལ་ཨེ་ཀ་ཛ་ཏི་ཁྲག་གི་རྦ་ཀློང་གི་རྒྱུད་ལས་༎
བམ་ཆེན་བསྒྲུབ་པའི་ལེའུ་སྟེ་སོ་གཅིག་པའོ་༎།
། དེ་ནས་ཡང་འདི་གསུངས་སོ་༎
མཆོག་ལྡན་པ་གཅིག་ལ་ནི་དགོངས་པ་བསམ་གྱིས་མི་ཁྱབ་སྟེ་༎
རོ་ལྟར་བསྒྲུབ་པས་འཕྲིན་ལས་ཀྱི་སྦྱོར་བ་བསམ་གྱིས་མི་ཁྱབ་པ་དང་སྦྱར་བ་དང་༌༎
རོ་དཀྱིལ་འཁོར་དུ་བསྒྲུབ་པའི་ལྷ་བསམ་གྱིས་མི་ཁྱབ་པ་དང་སྦྱར་བ་དང་༌༎
རོ་ཡོ་བྱད་དུ་བསྒྲུབས་ལ་རྣལ་འབྱོར་པའི་ཡོ་བྱད་འཚོ་བར་སྦྱར་བ་དང་༌༎
རོ་དངོས་གྲུབ་ཏུ་བསྒྲུབས་ལ་རོལ་པ་ལོངས་སྤྱོད་ཆེན་པོར་རོལ་པ་དང་༌༎
རོ་དམ་རྫས་སུ་བསྒྲུབས་ལ་དགོས་པ་སྤྲོ་བ་དང་༌༎
རོ་མཆོད་རྫས་སུ་བསྒྲུབས་ཏེ་པུ་ཙར་དབུལ་བ་དང་༌༎
རོ་པྲ་བསྒྲུབས་ཏེ་སྲིད་པ་གསུམ་གྱི་གཏམ་སྨྲ་བ་དང་༌༎
རོ་རིན་པོ་ཆེར་བསྒྲུབས་ཏེ་ཡུན་གྱི་དགོས་འདོད་བྱ་བ་དང་༌༎
དེ་ལ་སོགས་པ་རོལ་བ་བསམ་གྱིས་མི་ཁྱབ་པ་དང་སྦྱར་རོ་༎
བམ་ཆེན་པོའི་ཡོན་ཏན་གྱི་ལེའུ་སྟེ་སོ་གཉིས་པའོ་༎།
། དེ་ནས་ཡང་འདི་གསུངས་སོ་༎
སྙིང་དང་འདྲ་བའི་བུ་ལ་དབང་མཆོག་དམ་པ་བསྐུར་པ་དང་༌༎
རོའི་དགོངས་པ་བསམ་གྱིས་མི་ཁྱབ་པ་ཡང་༌༎
དགོངས་པ་གང་བསྒྲུབ་ཀྱི་དབང་བསྐུར་བ་དང་༌༎
མཆོག་ཆེན་པོ་གཅིག་ལ་ཡང་མ་མོའི་དཀྱིལ་འཁོར་ཆེན་པོ་བཞེངས་སུ་གསོལ་ལ་༎
དཀྱིལ་འཁོར་གྱི་དབུས་སུ་རོ་བཞུགས་སུ་གསོལ་ཏེ་༎
གཟུངས་ཐག་ཆེན་པོས་དྲན་པའི་ཐད་ཀར་བཏགས་ལ་༎
རོའི་འདུག་ཚུལ་བརྐྱང་བསྐུམ་དུ་བཞག་། དགོངས་པ་བརྟུལ་ཞུགས་ཉི་ཤུ་ནི་༎
ཕུང་པོ་བམ་རིལ་ཕྱི་ཡི་དབང་༌༎
རབ་ཏུ་ཤེས་པས་བསྐུར་བར་བྱ་༎
གཟུངས་ཐག་བཏགས་ནས་ཞག་དགུར་བསྒྲུབས་༎
མཚན་རྟགས་༄༅༎
རྣམས་གཏན་ལ་ཕེབས་པ་དང་༌༎
རོ་ལ་བསྒྲལ་བའི་ལས་བྱས་ཏེ་༎
གཅེས་པའི་དམ་རྫས་བཅུ་གཅིག་གིས་༎
དགོས་པར་བྱ་བའི་ནང་གི་དབང་༌༎
མ་མོ་ཨེ་ཀ་ཛ་ཏི་ཡང་༌༎
རང་གི་སྙིང་པོ་བྱང་ཆུབ་སེམས་སུ་ངོ་ཤེས
པས་ཐམས་ཅད་ལ་དབང་བྱེད་པས་མན་ངག་གསང
བའི་དབང་བསྐུར་བར་བྱའོ་༎
དཔལ་ཨེ་ཀ་ཛ་ཏི་ཁྲག་གི་རྦ་ཀློང་གི་རྒྱུད་ལས་༎
དབང་བསྐུར་བའི་ལེའུ་སྟེ་སོ་གསུམ་པའོ་༎།
། དེ་ནས་ཡང་འདི་གསུངས་སོ་༎
དབང་བསྐུར་ཏེ་མན་ངག་བཤད་པར་བྱ་བ་ལ་༎
ཕྱི་ནང་གསང་བ་གསུམ་སྟེ་༎
ཕྱིའི་ཨེ་ཀ་ཛ་ཏི་ནི་ཆོས་ཐམས་ཅད་ཀྱི
བདག་ཉིད་དམ་རང་བཞིན་ནི་རང་གི་སྙིང་པོ
བྱང་ཆུབ་ཀྱི་སེམས་ཉིད་ཡིན་པ་ལ་༎
སེམས་ངོ་མ་ཤེས་ཏེ་བདག་འཛིན་གྱི་མཐུ་རྟས
པས་ཉོན་མོངས་པ་རྣམ་རྟོག་གི་སྤྱོད་བྱེད་དུ
འཇུག་པ་༎ གཟུང་འཛིན་གྱི་དྲ་བ་དང་བཅས་པ་འདི་༎
ཉིད་སྦྱོའི་ཨེ་ཀ་ཛ་ཏི་ཞེས་བྱའོ་༎
ནང་གི་ཨེ་ཀ་ཛ་ཏི་ནི་༎
རང་གི་སེམས་ངོ་མ་ཤེས་ཏེ་༎
རིག་པ་ཉིད་དུ་ཐམས་ཅད་དུ་རྟོགས་ལ་༎
ཡེ་ཤེས་ཀྱི་སྣང་བ་མི་འདྲ་བ་ཕྱོགས་གཅིག
ཙམ་ནི་མ་མོ་ཨེ་ཀ་ཛ་ཏི་ཇི་ལྟར
སྣང་བ་ཡིན་ནོ་༎
གསང་བ་ཨེ་ཀ་ཛ་ཏི་ནི་རང་གི་སེམས
ལས་གཡོས་པ་མེད་པར་ཤེས་རབ་ཀྱིས་ཐག་ཆོད
པའོ་༎ སེམས་ནི་སྣ་ཚོགས་གཟུགས་ཅན་ཡིན་ལ་བྱ་བ་ཡང་སོ་སོའི་བྱེད་པ་ཡིན་ནོ་༎
དེ་ལྟར་རྟོགས་ཤིང་གོ་ན་དབང་མཆོག་ཆེན་པོ་ཐོབ་ཅེས་བྱའོ་༎
དབང་བསྐུར་བ་བསྟན་པའི་ལེའུ་སྟེ་སོ་བཞི་པའོ་༎།
། དེ་ནས་ཡང་འདི་གསུངས་སོ་༎
ཤིན་ཏུ་མྱུར་བའི་ལས་ཀྱི་ཏི་ཀ་སྟེ་༎
ཁྱི་ནག་པོའི་ཐོད་པར་ཤོག་བུ་ལ་དགྲའི་མི་རུས་བྲིས་ལ་གསལ་༎
བ་དམར་མོའི་འོ་མ་དང་མཚེའི་ཐལ་ཆུ་བླུག
། ལེའུ་རྒན་ལ་སྲོག་ཏིག་གི་སྔགས་བྲིས་ལ
སྤྱང་ཀུའི་ཐོད་པར་སྩལ་༎
བྱ་ནག་ལུག་ནག་གི་སྙིང་ཁྲག་ལ་གཏོར་མ་བྱ་༎
ཐོད་པ་བརྡབ་ཅིང་སྔགས་འདི་བཟླས་སོ་༎
རག་མོ་རྩེ་རྩེ་སྙིང་ཁ་ལ་བམ་ཡ་།
སྲོག་མ་རི་རག་མོ་རྦད་༎
ཡ་ཐུ་མ་བམ་རུ་།
མ་ཏི་རག་མོ་སོད་༎
མ་མོ་ནག་མོ་སྲོགས་ལ་ཡམ་༎
ཁྱི་ཁ་ལི་ནག་མོ་སོད་ཡ་༎
ཐུམ་ཡ་ཐུམ་ཛ་ཐུམ་སོད་༎
རྟགས་ནི་བུད་མེད་ནག་མོའི་རང་གི་མཆན་དུ་འོང་༌༎
ཁྱི་མོ་ནག་མོ་མཆན་དུ་འོང་༌༎
ཐོད་པའི་མིང་རུས་སྐད་ངན་འདོན་དེ་ལྟར་རྟགས་བྱུང་བ་དང་དྲ་བ་ནག་པོར་གཏུམས་ལ་༎
ཕ་མེས་དུར་སར་གནན་པར་བྱ་༎
སྲོག་གི་ཏི་ཀའི་ལེའུ་སྟེ་སོ་ལྔ་པའོ་༎།
། དེ་ནས་ཡང་འདི་གསུངས་སོ་༎
སྙིང་པོ་དྲག་པོ་ཞན་བཤད་པའི་༎
ཕོ་དང་མོ་དང་མ་ནིང་དང་༌༎
རིང་པོ་དང་ནི་ཐུང་དང་༌།
དྲག་པོ་དང་ནི་རབ་ཏུ་དྲག་། དེ་ཡི་རིམ་པ་བཤད་པ་ནི་༎
མ་ནིང་པས་ནི་ཕོ་ཡི་དྲག་། མོ་བས
ཕོ་ཡིག་རབ་ཏུ་དྲག་། རིང་པོ་པས་ཀྱང
ཐུང་ངུ་དྲག་། གསད་པའི་དྲག་སྔགས་དུ་མ
ལས་༎ དམོད་པའི་དྲག་སྔགས་རབ་ཏུ་དྲག་། རིང་པོ་ཐམས་ཅད་དལ་བ་ལས་༎
བསྙེན་པ་ཉེ་བསྙེན་དུས་སུ་བཤད་༎
ཐུང་དུ་ཐམས་ཅད་དྲག་པ་ལས་༎
སྒྲུབ་༄༅༎
དང་ལས་ལ་སྦྱོར་ཀར་བཤད་༎
རབ་ཏུ་དྲག་པོ་དམོད་པའི་སྔགས་༎
རྦད་དང་སོད་ཀྱིས་ཆོད་ན་ཟབ་༎
དྷི་དང་ཕཏ་ཀྱིས་ཆོད་ན་ཟབ་༎
གདོལ་པའི་སྔགས་ལ་གཅེར་བུར་བྱུང་༌༎
མ་ཡ་དང་ནི་ཛ་ཡིས་ཆོད་༎
ཐུན་དང་རྦད་ཀྱིས་གཅོད་ན་ཟབ་༎
རག་དང་ཀེམ་གིས་ཆོད་ན་ཟབ་༎
བམ་དང་རིལ་དང་རྡ་ར་ཟབ་༎
དེ་བཞིན་རབ་ཏུ་དྲག་པ་རྣམས་༎
དམོད་པའི་སྔགས་དེ་རབ་ཏུ་རྣག་། ཡི་གེའི་སྣད་ཀྱི་ལེའུ་སྟེ་སོ་དྲུག་པའོ་༎།
། དེ་ནས་ཡང་འདི་གསུངས་སོ་༎
སྙིང་པོའི་ཐེམ་ཡིག་བརྩི་བ་ནི་༎
མིང་གི་ཡི་གེ་མ་ཐེམ་ན་༎
དམག་དཔོན་མེད་པའི་དམག་མི་འདྲ་༎
གྲོགས་ཀྱི་ཡི་གེ་མ་ཐེམ་ན་༎
རྩ་བ་ཞན་པའི་དམག་མི་འདྲ་༎
རྒྱན་གྱི་ཡི་གེ་མ་ཐེམ་ན་༎
མཚོན་ཆ་མེད་པའི་དམག་མི་འདྲ་༎
དེ་ལ་མིང་གི་ཡི་གེ་ནི་༎
དང་པོར་གནས་པའི་ཡི་གེ་ཡིན་༎
དྲངས་ཀྱི་ཡི་གེ་ཞེས་བྱ་བ་༎
འཕུལ་ཞིང་བོད་པའི་ཡེ་གེ་ཡིན་༎
རྒྱན་གྱི་ཡི་གེ་ཞེས་བྱ་བ་༎
གཞི་ལས་ཡན་ལག་སྤྲོས་པ་ཡིན་༎
དེ་ཡི་ཐིམ་ཡིག་བརྩིས་པ་ལས་༎
དམག་དཔོན་དམག་གི་མཚོན་ཆར་ལྡན་༎
ཕ་རོལ་གཞན་གྱི་གཡུལ་ངོ་འཇོམས་༎
ཞེས་གསུངས་སོ་༎
ཡི་གེ་ཐེམས་སུ་བརྩིས་པའི་ལེའུ་སྟེ་སོ་བདུན་པའོ་༎།
། དེ་ནས་ཡང་འདི་གསུངས་སོ་༎
འཕྲིན་ལས་བྱ་བའི་རིམ་པ་ནི་༎
ཐོག་མར་རྡོ་ལས་ལྕགས་སུ་བཞུ་༎
ལྕགས་ལས་གོ་དང་མཚོན་ཆ་བརྡུང་༌༎
གོ་མཚོན་ཞུན་ཐོར་ཐོ་ལྟར་༎
མ་མོ་དེ་ཉིད་བསྒྲུབ་པར་བྱ་༎
དེ་ལ་ཏིལ་མར་ངར་བཏགས་ལྟར་༎
དེ་ཉིད་མངོན་དུ་བསྒྲུབ་པར་བྱ་༎
དཔའ་པོའི་ལག་ཏུ་བསྐུར་བ་ལྟར་༎
བསྙེན་པ་རྫོགས་པའི་རྣལ་འབྱོར་པས་༎
དཔའ་བོའི་གཡུལ་ངོ་བཟློག་པ་ལྟར་༎
འཕྲིན་ལས་སྦྱོར་བ་སོ་སོར་བྱ་༎
དེ་བཞིན་ཡིད་ཀྱིས་བཤད་པ་ནི་༎
མ་མོ་རིམ་གྱིས་སྒྲུབ་པའི་ཐབས་༎
རིམ་པའི་ལས་རྣམས་རྫོགས་པ་དང་༌༎
མ་མོའི་དངོས་གྲུབ་ཐོབ་པར་བཤད་༎
རིམ་གྱིས་བསྒྲུབ་པའི་ལེའུ་སྟེ་སོ་བརྒྱད་པའོ་༎  ་༎ དེ་ནས་ཡང་འདི་གསུངས་སོ་༎
མཉེས་པར་བསྐོང་བཟློག་བྱ་བ་ནི་༎
བསྒྲུབ་དང་དངོས་ཀྱིས་བསྐང་ཞིང་བཟློག་། བསྒྲུབ་ནི་ཞི་རྒྱས་གཉིས་ཀྱིས་ཏེ་༎
མདོས་ལ་རྣམ་པ་གཉིས་སུ་བཤད་༎
གསོ་བའི་མདོས་དང་གསད་པའི་མདོས་༎
གསོ་བའི་མདོས་ལ་རྣམ་གཉིས་ཏེ་༎
བསྐང་བའི་མདོས་དང་བཟློག་པའི་མདོས་༎
བཟློག་པའི་མདོས་ལ་རྣམ་པ་གཉིས་༎
གཞན་གྱི་རིག་སྔགས་བཟློག་པ་དང་༌༎
བསྐང་མདོས་གསོ་གསད་གཉིས་པས་འཇུག་། གསད་པའི་མདོས་ནི་གཅིག་ལས་མེད་༎
དེ་ལ་མདོས་ཀྱི་རིམ་པ་ནི་༎
རི་རབ་གླིང་བཞིར་བཅས་པ་ལ་༎
སྣང་སྲིད་གདུགས་ཀྱིས་བསྐོར་བ་ནི་༎
མ་མོ་ཉིད་ཀྱི་ཞལ་ཕྱུང་སྟེ་༎
ལེའུ་རྒན་དར་གྱིས་བཀབ་ནས་ནི་༎
སྔགས་བསྲུངས་ཉིད་ལ་དམིགས་བཏང་ནས་༎
སྲིད་པའི་སྤྱི་མདོས་བྱ་བར་འགྲོ་༎
རི་རབ་གླིང་བཞིར་བཅས་པ་ལ་༎
མ་མོའི་ཞལ་ཕྱུག་གདུགས་བཀབ་ནས་༎
ཤ་སྣ་མང་པོ་བཀོད་པ་༄༅༎
ནི་༎
སྲིད་པའི་ཤ་མདོས་བྱ་བར་འགྲོ་༎
གོང་མ་བཞིན་དུ་བཅས་པ་ན་༎
ཁྲག་སྐམ་མང་པོ་བཀོད་པ་ནི་༎
སྲིད་པའི་ཁྲག་མདོས་བྱ་བར་འགྲོ་༎
གོང་མ་བཞིན་དུ་བྱས་པ་ལ་༎
རུས་པ་མང་པོ་བཀོད་པ་ནི་༎
སྲིད་པའི་ཀེང་རུས་མདོས་སུ་འགྲོ་༎
གོང་མ་བཞིན་དུ་བཅས་པ་ལ་༎
སྙིང་སྣ་མང་པོ་བཀོད་པ་ནི་༎
སྲིད་པའི་སྙིང་མདོས་བྱ་བར་འགྲོ་༎
གོང་མ་བཞིན་དུ་བྱས་པ་ལ་༎
སྐྱེས་པའི་གཟུགས་ཀྱིས་བསྐོར་བ་ནི་༎
སྲིད་པའི་ཕོ་མདོས་བྱ་བར་འགྲོ་༎
གོང་མ་བཞིན་དུ་བྱས་པ་ལ་༎
བུས་པའི་ཚིགས་ཀྱིས་བསྐོར་བ་ནི་༎
སྲིད་པའི་ཆུང་མདོས་བྱ་བར་འགྲོ་༎
གོང་མ་བཞིན་དུ་བཅས་པ་ལ་༎
དགྲ་བགེགས་གཟུགས་ཀྱིས་བསྐོར་བ་ནི་༎
སྲིད་པའི་དགྲ་མདོས་བྱ་བར་འགྲོ་༎
དེ་བཞིན་ཤས་ཆེར་གང་བཀོད་པ་༎
རང་ཤས་ཆེ་བའི་མདོས་སུ་འགྲོ་༎
གཅིག་ཏུ་ཞེན་ཅིང་ཆགས་པ་མེད་༎
གསང་སྔགས་ནོར་བུ་རིན་ཆེན་མ་༎
ཐམས་ཅད་འཕྲུལ་ཞིང་འཁོར་པའི་ཕྱིར་༎
རང་བཞིན་གཅིག་ཏུ་མ་ངེས་ཏེ་༎
གང་ལྟར་བརྟགས་པ་དེ་ལྟར་སྣང་༌༎
ཁ་དོག་སོ་སོའི་རིམ་པ་ཡང་༌།
ཐམས་ཅད་དཀར་པོར་བྱས་པ་ལ་༎
སྲིད་པའི་ཞི་མདོས་བྱ་བར་འགྲོ་༎
ཐམས་ཅད་སེར་པོར་བསྒྱུར་བ་ནི་༎
སྲིད་པའི་རྒྱས་མདོས་བྱ་བར་འགྲོ་༎
ཐམས་ཅད་དམར་པོར་བསྒྱུར་བ་ནི་༎
སྲིད་པའི་དབང་མདོས་བྱ་བར་འགྲོ་༎
ཐམས་ཅད་མཐིང་ཀར་གནས་པ་ནི་༎
སྲིད་པའི་དྲག་མདོས་བྱ་བར་འགྲོ་༎
སྔགས་དང་དགོངས་པའི་རིམ་པ་ནི་༎
གདུག་རྩུབ་ཐམས་ཅད་ཞི་བ་ལ་༎
འཇམ་པའི་ངག་གིས་མདོས་བཏང་ན་༎
ཤན་ཏིང་ཀུ་རུའི་སྔགས་བཟླས་ཏེ་༎
གསོལ་ཟས་ལོངས་སྤྱོད་ཐམས་ཅད་ཀུན་༎
དཀར་གསུམ་སྒོ་ནས་ལོངས་སྤྱད་ན་༎
ཐམས་ཅད་ཞི་བ་ཆེན་པོའི་མདོས་༎
ཚེ་དང་བསོད་ནམས་ལོངས་སྤྱོད་རྒྱས་༎
རྒྱས་པའི་ངག་གིས་མདོས་བཏང་བས་།
པུ་ཤྟིམ་ཀུ་རའི་སྔགས་བཟླས་པས་།
རྣལ་འབྱོར་ལོངས་སྤྱོད་ཐམས་ཅད་ཀྱང་༌།
སྦྲང་རྩིའི་རོ་རྣམས་ལོངས་སྤྱད་ན་༎
ཐམས་ཅད་རྒྱས་པ་ཆེན་པོར་འགྲོ་༎
ཐམས་ཅད་དབང་དུ་འདུས་པ་ལ་༎
ཆེ་བའི་ངག་གིས་མདོས་གཏང་ན་༎
པ་ཤམ་ཀུ་རུའི་སྔགས་བཟླས་ཏེ་༎
ལོངས་སྦྱོད་མངར་གསུམ་སྒོ་ནས་སྤྱད་༎
ཐམས་ཅད་དབང་ཕྱུག་ཆེན་པོའི་མདོས་༎
ཐམས་ཅད་མ་ལུས་བསྒྲལ་བ་ལ་༎
དྲག་པོའི་ངག་གིས་མདོས་བཏང་ན་༎
མ་ར་ཡི་སྒྲ་བརྗོད་པས་༎
ལོངས་སྦྱོད་ཆེན་པོའི་ཤ་ཁྲག་སྤྱད་༎
ཁ་དོག་མཐིང་ནག་དམར་ནག་གྱོན་༎
ཐམས་ཅད་བསྒྲལ་བ་ཆེན་པོའི་མདོས་༎
བཅས་བཞི་དང་མཐུན་པ་ལ་༎
དར་མདུང་སྟོང་ཕྲག་བརྒྱད་ཅུ་ལ་༎
བགེགས་རིགས་སྟོང་ཕྲག་བརྒྱད་ཅུ་ཡི་༎
སོ་སོའི་མིང་དང་སྲོག་སྙིང་གི་། འཇུག་ཏུ་གཡུལ་བཟློག་བྱ་བ་བྲི་༎
ཡི་དྭགས་ཕལ་ཆེར་གཡུལ་བཟློག་མདོས་༎
སྡེ་བརྒྱད་སོ་སོར་བྲིས་པ་ནི་༎
ལྷ་སྲིན་སྡེ་བརྒྱད་གཡུལ་བཟློག་མདོས་༎
མོ་རྒྱུད་སོ་སོར་བྲིས་པ་ནི་༎
སྲིད་པའི་མ་མོའི་གཡུལ་བཟློག་༄༅༎
མདོས་༎
ཕོ་རྒྱུད་སོ་སོར་བྲིས་པ་ནི་༎
སྲིད་པའི་ཕོ་རྒྱུད་གཡུལ་བཟློག་མདོས་༎
དེ་དག་སོ་སོའི་དམག་དཔུང་ཡང་༌༎
སྔགས་བསྲུངས་མ་ཡི་དམག་དཔུང་གིས་༎
སོ་སོར་བཟློག་ཅིག་བསྒྱུར་དམིགས་ཏེ་༎
གསང་སྔགས་སྒྲ་ཡང་དགོང་མ་བརྗོད་༎
ཅེས་གསུངས་སོ་༎
ཨེ་ཀ་ཛ་ཏི་ཁྲག་གི་རྒྱ་མཚོའི་ཟ་བྱེད་སྤྱང་རྐྱལ་ནག་མོའི་རྒྱུད་ལས་༎
སྲིད་པའི་མདོས་ཀྱི་ལེའུ་སྟེ་སོ་དགུ་པའོ་༎།
། དེ་ནས་ཡང་འདི་གསུངས་སོ་༎
འཁོར་ལོ་རྣམ་པ་དུ་རུ་བསྟན་༎
འཁོར་ལོའི་ཡོན་ཏན་གང་ཞིག་ཡིན་༎
འཁོར་ལོ་རྣམ་པ་དྲུག་ཏུ་བསྟན་༎
མ་མོའི་སྲོག་གི་འཁོར་ལོ་དང་༌༎
བསྒྲུབ་པར་བྱ་བའི་འཁོར་ལོ་དང་༌༎
དྲག་པོས་གསད་པའི་ཙ་ཀྲ་དང་༌༎
གནད་ལ་དབབ་པའི་འཁོར་ལོ་དང་༌༎
དེ་བཞིན་དཀྲུག་པའི་འཁོར་ལོ་དང་༌༎
དགྲ་བགེགས་གནན་པའི་འཁོར་ལོའོ་༎
སྲོག་གི་འཁོར་ལོ་བསྐོར་བ་ཡིས་༎
ལུས་དང་གྲིབ་མ་བཞིན་དུ་འགྱུར་༎
སྒྲུབ་པའི་འཁོར་ལོ་བསྐོར་བ་ཡིས་༎
མ་མོ་དམ་ལ་གནས་པར་འགྱུར་༎
གསད་པའི་འཁོར་ལོ་བསྐོར་བ་ཡིས་༎
འཕྲིན་ལས་ཡོངས་སུ་རྫོགས་པར་འགྱུར་༎
གནད་ལ་དབབ་པའི་འཁོར་ལོ་ཡིས་༎
མ་མོའི་སྙིང་ཁྲག་ཁར་འཛག་འགྱུར་༎
དཀྲུག་པའི་ཙཀྲ་བསྐོར་བ་ཡིས་༎
སྡིག་པ་གསུམ་ཡང་འཁྲུག་པར་འགྱུར་༎
གནན་པའི་འཁོར་ལོ་བསྐོར་བ་ཡིས་༎
འགལ་བ་ཨ་ལགས་འཁོར་བར་འགྱུར་༎
ཞེས་གསུངས་སོ་༎
འཁོར་ལོ་གྲངས་དང་ཡོན་ཏན་བསྟན་པའི་ལེའུ་སྟེ
བཞི་བཅུ་པའོ་༎ ༎ དེ་ནས་ཡང་འདི་གསུངས
སོ་༎ རྒྱུ་དང་གནས་དང་ཐབས་དང་དུས་༎
རྐྱེན་དང་ལས་དང་འཁོར་དང་གྲོགས་༎
ངེས་པར་བཤད་ཀྱིས་ཡིད་ལ་ཟུང་༌༎
མ་མོའི་སྲོག་གི་འཁོར་ལོ་ཡི་༎
རྒྱུ་ནི་སྙིང་པོ་བྱང་ཆུབ་སེམས་༎
གནས་ནི་ཡུམ་གྱི་བྷ་གའི་ཀློང་༎
ཐབས་ནི་རོལ་པ་བསམ་མི་ཁྱབ་༎
དུས་ནི་མ་ངེས་རྒྱུན་དུ་འཁོར་༎
རྐྱེན་ནི་ཁམས་གསུམ་སེམས་ཅན་ཏེ་༎
ལས་ནི་གཉིས་སུ་མེད་པར་བྱེད་༎
གྲོགས་ནི་ཤེས་རབ་ཏིང་ངེ་འཛིན་༎
དེ་ནི་སྲོག་གི་འཁོར་ལོ་ཡིན་༎
བསྒྲུབས་དང་གསད་པའི་འཁོར་ལོ་དང་༌༎
གནད་ལ་དབབ་དང་དཀྲུག་པ་དང་༌༎
དགྲ་བགེགས་གནས་པའི་འཁོར་ལོའོ་༎
རྒྱུ་ནི་དུར་ཁྲོད་ཤིང་རས་དང་༌༎
གནས་ནི་ག་འུ་གནས་པའི་ས་༎
ཐབས་ནི་བྱེ་བྲག་བསམ་མི་ཁྱབ་༎
ཚུལ་དང་ཐབས་ནི་ཤེས་པར་བྱོས་༌༎
ཨེ་ཀ་ཛ་ཏི་ཁྲག་གི་རྦ་ཀློང་གི་རྒྱུད་ལས་༎
འཁོར་ལོའི་རྒྱུ་མཚན་བསྟན་པའི་ལེའུ་སྟེ་ཞེ་གཅིག་པའོ་༎།
། དེ་ནས་ཡང་འདི་གསུངས་སོ་༎
འཁོར་ལོ་བསྐོར་བའི་ལས་དག་ཀྱང་༌༎
རྩིབས་དང་ལྡན་པའི་རིའུ་མིག་ལ་༎
མ་མོ་ཉིད་ཀྱི་ཞལ་ཕྱུང་སྟེ་༎
བོད་རྦད་གསད་པའི་སྔགས་བཀོད་དེ་༎
སོ་སོའི་འཁོར་ལོ་བསྐོར་བ་ནི་༎
མ་མོའི་ཞལ་གྱི་འཁོར་ལོར་བཤད་༎
རྩིབས་དང་བཅས་པའི་རིའུ་མིག་ལ་༎
སྲོག་སྙིང་འཁོར་ལོ་བསྐོར་བ་ནི་༎
མ་མོ་སྲོག་གི་འཁོར་ལོར་བཤད་༎
རྦད་སྔགས་འཁོར་ལོ་བསྐོར་བ་༄༅༎
ནི་༎
ལས་ལ་གཏང་པའི་འཁོར་ལོར་བཤད་༎
གསང་སྔགས་འཁོར་ལོ་བསྐོར་བ་ནི་༎
མ་མོ་གསད་པའི་འཁོར་ལོར་བཤད་༎
ཡི་གེ་བཅུ་བདུན་བསྐོར་བ་ཡིས་༎
གནད་ལ་དབབ་པའི་འཁོར་ལོར་བཤད་༎
གཡས་དང་གཡོན་དུ་བསྐོར་བ་ནི་༎
སྲིད་པ་ཕོ་མོའི་འཁོར་ལོ་སྟེ་༎
ཐབས་དང་ཤེས་རབ་འཁོར་ལོར་བཤད་༎
ཐུན་སྔགས་འཁོར་ལོ་བསྐོར་བ་ནི་།
འཁོར་ལོ་ཐུན་དངའབྲོལ་བར་བཤད་༎
རིགས་ཀྱི་བཟློག་ནས་བསྐོར་བའི་ནི་།
མ་མོ་དཀྲུག་པའི་འཁོར་ལོར་བཤད་༎
གནན་སྔགས་འཁོར་ལོ་བསྐོར་བ་ནི་།
འཁོར་ལོ་གནན་པར་བྱ་བར་བཤད་༎
མ་མོ་དྲུག་ཅུ་རྩ་བརྒྱད་ཀྱི་༎
སྲོག་གི་འཁོར་ལོར་བསྐོར་བ་ལ་༎
ཧོམ་ལས་བསྲེག་པའི་ལས་བྱས་ན་༎
འཁོར་ལོ་ཧོམ་ནག་འབྲེལ་བར་བཤད་༎
གཞན་ཡང་གང་དང་གང་རུང་བ་༎
མ་མོ་ལས་ཀྱི་ཁ་ཚར་ནི་༎
སོ་སོ་རང་རང་བསྐོར་བ་ནི་༎
འཕྲིན་ལས་ཡོངས་རྫོགས་འཁོར་ལོ་བཤད་༎
རེ་མིག་ཡི་གེའུ་གྲངས་དང་སྦྱར་༎
ཡི་གེའི་གྲངས་ཀྱང་འདི་ལྟར་བྱ་༎
མིང་གི་ཡི་གེ་རྐྱང་པ་རྣམས་༎
མགོ་བོ་ཕྱིར་བསྟན་ནང་བསྟན་གཉིས་༎
སྒྲུབ་དང་གསད་པའི་སྔགས་སུ་བསྒྱུར་༎
འཁོར་ལོའི་རེ་མིག་རེ་དེ་གཞག་། མིང་ཡིག་སྒྲོགས་དང་རྒྱན་ལྡན་པ་༎
འཁོར་ལོའི་རེ་མིག་རེ་ལ་གཞག་། སྔགས་ཀྱི་རིམ་པ་མ་འཁྲུགས་པར་༎
མགོ་པོ་ཕྱིར་བསྟན་ནང་བསྟན་གཉིས་༎
སྒྲུབ་དང་གསད་པའི་སྔགས་སུ་བསྒྱུར་༎
འཁོར་ལོ་མ་མོའི་གནས་སུ་བཤད་༎
འཁོར་ལོ་མ་མོའི་ཁང་པར་བཤད་༎
འཁོར་ལོ་མ་མོའི་གུར་དུ་བཤད་༎
འཁོར་ལོ་ཁྲག་གི་རྒྱ་མཚོར་བཤད་༎
ཙཀྲ་དུག་གི་རྒྱ་མཚོར་བཤད་༎
འཁོར་ལོ་ལྕགས་ཀྱི་སྤྱིལ་པོར་བཤད་༎
འཁོར་ལོ་གངས་རི་ཆེན་པོར་བཤད་༎
སྲིད་པའི་ཁྲི་མུན་ཆེན་པོར་བཤད་༎
འཁོར་ལོ་མ་མོའི་སྲོག་ཏུ་བཤད་༎
འཁོར་ལོ་མ་མོའི་ལྟེ་བར་བཤད་༎
འཁོར་ལོ་མ་མོའི་སྨོན་པར་བཤད་༎
འཁོར་ལོ་གཅོད་པའི་མཆོག་ཏུ་བཤད་༎
འཁོར་ལོ་གདུགས་པ་དཔལ་དུ་བཤད་༎
དེ་ལྟར་འཁོར་ལོ་བསྐོར་བ་ཡིས་༎
མན་ངག་ཅན་གྱི་སོ་སོར་དབྱེ་༎
རིག་པ་ཅན་གྱི་སྐྱེས་བུ་ཡིས་༎
རེ་རེ་ལ་ཡང་མང་དུ་སྤྲོ་༎
རྒྱས་པར་བཤད་ཀྱང་གཅིག་ཏུ་འདུས་༎
དཔལ་ཨེ་ཀ་ཛ་ཏི་ཁྲག་གི་རྦ་ཀློང་གི
རྒྱུད་ལས་། འཁོར་ལོ་གཏན་ལ་ཕབ་པའི་ལེའུ
སྟེ་ཞེ་གཉིས་པའོ་༎།
། མན་ངག་འདི་ཡི་གཏད་ལས་ནི་༎
མ་ཡེངས་བརྩོན་པས་གཏད་པས་འགྲུབ་༎
དྲང་སྲོང་གཡོ་སྒྱུ་ཆུང་ན་ཉེ་༎
དྲི་མེད་ལྷ་སེམས་ཅན་ལ་ཆགས་༎
མེ་གཏོང་ཆུ་སྲིན་སེམས་ཀྱིས་བྱ་༎
མན་ངག་གཏད་པའི་གནས་༎
སློབ་མའི་སྣོད་བརྟག་པའི་ལེའུ་སྟེ་ཞེ་གསུམ་པའོ་༎།
། རྒྱུད་ཀྱི་ནང་ནས་དམ་པར་གྱུར་པ་འདི་༎
བལ་པོའི་བ་སུ་དྷ་ར་ཡིས་གདམས་༎
རུམ་བུ་གྷུ་ཡ་དེ་བ་ཙན་ཏྲའི་ཐུགས་དམ་ལགས་༎
དེ་ལ་བསྣུབས་བན་སངས་རྒྱས་བདག་གིས་རྙེད་༎
དཔལ་ཨེ་ཀ་ཛ་ཏི་ཁྲག་གི་རྦ་ཀློང་གི་༄༅༎

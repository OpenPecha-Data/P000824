རྡོ་རྗེ་གིང་ཆེན་ཀ་ཏ་ར་གིང་མཆོག་བཅོ་བརྒྱད་ལ་༎
བསྒྲལ་བའི་རྩིབ་མ་བཅོ་བརྒྱད་མཆོད་པ་འབུལ་༎
གིང་ཆེན་ཐུགས་དམ་བསྐང་སྟེ་དངོས་གྲུབ་སྩོལ་༎
དེ་ནས་ཞལ་དུ་བསྟབས་པ་འདི་སྐད་དོ་༎
བསྟབ་པོ་ཁ་རམ་ཞལ་ཕྱེས་ཤིང་༌༎
འབར་བ་ཆེན་པོ་ཞལ་ཕྱེས་ཤིག་།
རྣམ་རྟོག་མ་ལུས་ཞལ་དུ་བསྟབ་༎
དབུ་དང་ཕྱག་མང་ཞལ་ཕྱེས་ཤིག་།
དགྲ་བགེགས་མ་ལུས་ཞལ་དུ་བསྟབ་༎
ཞིང་གསོལ་ཆས་བརྒྱད་ཞལ་ཕྱེས་ཤིག་།
བར་དུ་གཅོད་པ་ཞལ་དུ་བསྟབ་༎
ཤ་ཟ་ཁྲག་འཐུང་ཞལ་ཕྱེས་ཤིག་།
བསྒྲལ་བའི་ཞིང་བཞི་ཞལ་དུ་བསྟབ་༎
རྔམ་བྱེད་མ་ལུས་ཞལ་ཕྱེས་ཤིག་།
བདུད་དང་སྲིན་པོ་བར་གཅོད་བྱེད་པ་དང་༌༎
རྡོ་རྗེ་སློབ་དཔོན་སྐུ་དགྲ་རྣམས་༎
མ་ལུས་བཞེས་ཏེ་རོལ་པར་མཛོད་༎
འབྱུང་པོའི་ཁྲག་ནི་ཆང་བས་ཞིམ་༎
འདོད་ཆགས་མཆོད་པ་བླ་ན་མེད་༎
འདོད་ཆགས་མཆོད་པ་བཞེས་སུ་གསོལ་༎
གསུང་གི་དངོས་གྲུབ་སྩལ་དུ་གསོལ་༎
འབྱུང་པོའི་རུས་པ་མར་བས་ཞིམ་༎
ཞེ་སྡང་མཆོད་པ་བླ་ན་མེད་༎
ཞེ་སྡང་མཆོད་པ་འདི་བཞེས་ལ་༎
ཐུགས་ཀྱི་དངོས་གྲུབ་སྩལ་དུ་གསོལ་༎
འབྱུང་པོའི་ཤ་ནི་ཟན་བས་ཞིམ་༎
གཏི་མུག་མཆོད་པ་བླ་ན་མེད་༎
གཏི་མུག་མཆོད་པ་འདི་བཞེས་ལ་༎
སྐུ་ཡི་དངོས་གྲུབ་སྩལ་དུ་གསོལ་༎
མ་ཧ་རཀྟ་མ་ཧ་མམ་ས་མ་ཧ་ཀིམ་ནི་རི་ཏི་ཁ་རམ་ཁ་ཧི་།
ཚོགས་རྒྱུད་ཆེན་པོ་རྫོགས་སོ་༎
དེ་ནས་གསང་བ་ཐབས་དང་ཤེས་རབ་བྱང་ཆུབ
སེམས་ཀྱི་མཆོད་པ་ལ་ཡང་དོན་རྣམ་པ་ལྔ
སྟེ་༎ གཟུངས་མ་བྱིན་གྱིས་བརླབ་པ་དང་༌༎
གཉིས་སུ་མེད་པར་སྦྱོར་བ་དང་༌༎
གསང་བའི་མཁའ་ལ་སེམས་ཅན་ཐམས་ཅད་དབང་བསྐུར་ཏེ་གནས་སྤར་བ་དང་༌།
དཀྱིལ་འཁོར་གྱི་ལྷ་ལ་བྱང་ཆུབ་སེམས་ཀྱི་མཆོད་པ་འབུལ་བ་དང་༌།
བྱང་ཆུབ་སེམས་རྡོ་རྗེའི་ལྕེ་ཡིས་དངོས་གྲུབ་བླང་བ་དང་ལྔའོ་༎
དེ་ལ་དང་པོ་གཟུངས་མ་བྱིན་གྱིས་བརླབས་པ་ནི་།
གཟུངས་མ་ཉིད་ཡུམ་ཤེས་རབ་ཀྱི་ཕ་རོལ་དུ་ཕྱིན་པའི་རང་བཞིན་དུ་།
དུས་གསུམ་བདེ་བར་གཤེགས་པའི་བཞུགས་གནས་གཞལ་ཡས་ཁང་དུ་བྱིན་གྱིས་བརླབས་ལ་།
གསང་བའི་མཁའ་ལ་དཀྱིལ་འཁོར་གྱི་ལྷ་ཚང་བར་གསལ་བར་བསྒོམ་པ་དང་༌།
གནས་ལྔར་ཡི་གེ་དཔའ་བོ་འབྲུ་ལྔ་ལས་།
རིགས་ལྔར་གྱུར་པ་དང་༌།
གསང་བའི་ཡུམ་བཞིའི་བསྐོར་བར་བྱིན་གྱིས་བརླབ་པའོ་༎
དེ་ནས་གཉིས་སུ་མེད་པར་སྦྱོར་བ་ནི་།
དང་པོ་སྤྱན་གྱིས་བརྡ་ཞིག་མཛད་དེ་།
འདི་སྐད་བསྐུལ་ལོ་༎
མཚན་མཆོག་བརྒྱན་པའི་ཡུམ་མཆོག་ཤེས་རབ་སྤྱན་།
ཤེས་རབ་དོན་གྱི་བརྒྱན་པའི་ཐུགས་དམ་བསྐུལ་།
མི་དམིགས་སྙིང་རྗེ་ཐམས་ཅད་ཡོངས་ལ་སྙོམས་།
ཐབས་དང་ཤེས་རབ་ཚུལ་ཁྲིམས་ཀྱིས་།
ས་མ་ཡ་སྟྭམ་ཞེས་བསྐུལ་བ་དང་༌།
ཡུམ་གྱིས་ཡབ་ལ་འདི་སྐད་ཅེས་བསྐུལ་ལོ་༎
ཐབས་ལ་མཁས་པའི་འགྲོ་བ་འདྲེན་པའི་གཙོ་༎
འཁོར་བ་མ་སྤངས་གནས་སུ་དག་པ་ལ་། ༄༅༎
འཕགས་པ་རྣམས་ལ་དགྱེས་པའི་ཐུགས་དམ་བསྐུལ་།
བདེ་བ་ཆེན་པོའི་མཆོད་པ་རྒྱན་དུ་གཞེས་།
ས་མ་ཡ་ཧུམ་ཞེས་བསྐུལ་བས་།
ཡབ་ཀྱི་ཕྱག་རྒྱ་ཆེན་པོ་བཞིས་མཉམ་པར་སྦྱར་།
ཧུམ་ལས་གསང་བའི་རྡོ་རྗེ་རྩེ་ལྔ་པར་བསྒོམ་།
རྡོ་རྗེའི་རྭ་ལྔ་ལ་རིགས་ལྔའི་སྙིང་པོ་འགོད་།
ཡུམ་གྱི་མཁའ་པདྨ་འདབ་མ་བརྒྱད་ལ་ཡུམ་གྱི་སྙིང་པོ་འགོད་།
པྲ་བེ་ཤ་ཕཏ་ཀྱི་སྒོ་ཕྱེས་།
སུ་ར་ཏོ་སྟྭམ་གྱིས་བསྐུལ་བས་།
དེ་བཞིན་གཤེགས་པ་ཐམས་ཅད་དགྱེས་པ་གཅིག་ཏུ་བལྟས་ཏེ་།
མཉེས་པ་ཆེན་པོའི་ཐུགས་དམ་བསྐང་༌།
དོན་དབྱིངས་དང་ཡེ་ཤེས་།
རྟགས་ཐབས་དང་ཤེས་རབ་གཉིས་སུ་མེད་པར་ལྷུན་གྱིས་གྲུབ་བོ་༎
དེ་ནས་གསང་བའི་མཁའ་ལ་སེམས་ཅན་ཐམས་ཅད་གནས་སྤར་ཏེ་དབང་བསྐུར་བ་ནི་།
ནམ་མཁས་གང་ནས་གང་དུ་ཁྱབ་པར་ཆོས་ཀྱི་དབྱིངས་ཀྱིས་ཀྱང་གང་ནས་གང་དུ་ཁྱབ་པར་།
ཡུམ་གྱི་མཁའ་ཀློང་རྣམ་པར་དག་པས་ཁྱབ་པས་།
སྣོད་ཀྱི་འཇིག་རྟེན་ཐམས་ཅད་ཡབ་ཡུམ་གྱི་མཁའ
དབྱིངས་རྣམ་པར་དག་པ་གཞལ་ཡས་ཁང་དུ་གྱུར
པའི་ནང་ན་༎ མཐའ་ཡས་པའི་སེམས་ཅན་ཐམས
ཅད་ཀྱི་སེམས་མེ་མར་རླུང་གིས་མ་བསྐྱོད་པ
ལྟར་གནས་པ་ལ་།
ཀུན་གཞི་ཨའི་རང་བཞིན་དང་༌།
ཡིད་ཧུམ་གི་རང་བཞིན་དུ་བསྡུ་།
ཡུམ་གྱི་མཁའ་ལ་གནས་པ་དེ་།
ཡབ་ཡུམ་འོད་བསྣོལ་མར་གཏིབས་པས་།
ཨ་དང་ཧུམ་དང་བྱང་ཆུབ་སེམས་གསུམ་དུ་འདྲེས་པ་ལས་།
ཐམས་ཅད་རྡོ་རྗེ་སེམས་དཔའ་ཀུན་ཏུ་བཟང་པོའི་སྲས་སུ་གྱུར་ཏེ་།
སེམས་ཅན་ཐམས་ཅད་རྒྱལ་བའི་སྲས་སུ་བཞེངས་།
དཀྱིལ་འཁོར་གྱི་ལྷ་རྣམས་ཀྱིས་ཀྱང་༌།
རྡོ་རྗེ་མིང་གི་དབང་བསྐུར་ཏེ་།
སངས་རྒྱས་ཀྱི་གདུང་འཛིན་ཅིང་བྱང་ཆུབ་སེམས་ཀྱི་དབང་བྱིན་ཏེ་བཞག་གོ་།
དེ་ནས་དཀྱིལ་འཁོར་གྱི་ལྷ་རྣམས་ལ་བྱང་ཆུབ་སེམས་ཀྱི་མཆོད་པ་འབུལ་བ་ནི་།
མེ་ལོང་ཡུ་བ་ཅན་གྱི་ནང་དུ་བཞག་ལ་།
སྲིན་མཐེབ་ཀྱིས་ཕྱག་རྒྱས་གཙོ་བོ་དང་འཁོར་ཡན་ལ་མཆོད་པ་ཕུལ་བས་།
དགྱེས་པ་ཆེན་པོའི་བདུད་རྩིས་མཉེས་ནས་།
དངོས་གྲུབ་སྩོལ་ཞིང་བྱིན་གྱིས་བརླབས་པར་མཛད་པའོ་༎
དེ་ནས་བྱང་ཆུབ་ཀྱི་སེམས་ལས་རྡོ་རྗེ་ཚེའི་དངོས་གྲུབ་བླང་བ་ནི་།
དཀྱིལ་འཁོར་ལྷ་ཐམས་ཅད་ཡབ་ཡུམ་གཉིས་སུ་མེད
པར་སྦྱོར་བ་མཛད་པའི་བྱང་ཆུབ་ཀྱི་སེམས་ཀུནྡ
དཀར་ཙ་རར་ཟག་པས་བདག་གི་བྱང་ཆུབ་ཀྱི
སེམས་དང་འདྲེས་ཏེ་།
ལྕེ་ལ་བླང་ནས་ཙིཏྟ་ལ་ཐིམ་པས་ཡེ་ཤེས་སེམས་དཔའི་སྐུ་ཚོན་གང་བར་གྱུར་ཏེ་།
སྐྱེ་ཤི་མེད་པའི་གཡུང་དྲུང་དུ་གྱུར་ཏོ་༎
ཚོགས་རྒྱུད་ཆེན་པོ་ལས་།
ཚོགས་ཀྱི་མཆོད་པ་ཕུལ་བའི་ལེའུ་སྟེ་ལྔ་པའོ་༎
གྱི་ཕན་པ་དང་ཡུན་གྱི་བདེ་བ་དང་༌།
༎ དེ་ནས་ཚོགས་ཀྱི་མཆོད་པའི་གྲངས་ནི་།
རབ་ཀྱིས་ཉིན་ལན་གསུམ་མཚན་ལན་གསུམ་དུ་དབུལ་བར་བྱའོ་༎
འབྲིང་གིས་དུས་བཞིར་དབུལ་བར་བྱའོ་༎
ཐམས་མས་ཀྱང་ཉིན་ལན་རེ་མཚན་ལན་རེ་དབུལ་བར་བྱའོ་༎
དེ་ཅིའི་ཕྱིར་ཞེ་ན་སྤྱད་ཐང་རེ་ཞིག་གྲོལ་ཐང་རེ་དང་༌།
སྨིན་༄༅༎
པའི་མཆོག་རེ་རེ་འགྲུབ་པར་གསུངས་སོ་༎
དེ་ལ་ཚོགས་ཀྱི་མཆོད་པའི་འབྲས་བུ་ནི་།
རྒྱུ་མཚན་ཉིད་ཀྱི་ཐེག་པ་ལྟར་།
དཀའ་བ་ད་ལྟར་སྤྱད་ནས་འབྲས་བུ་ཕྱིས་འོང་དུ་རེ་བ་མ་ཡིན་ཏེ་།
ཚོགས་ཀྱི་འབྲས་བུ་ནི་ཡི་གེ་འཁོར་ལོ་ཚོགས
ཆེན་གྱི་ས་ལ་ས་བཅུ་རིམ་གྱིས་བགྲོད་མི
དགོས་ཏེ་། ད་ལྟ་ཉིད་ནས་རིགས་ལྔའི་སངས་རྒྱས་དང་མཉམ་པར་སངས་རྒྱས་པར་འགྱུར་རོ་༎
དེའི་ཕྱིར་སངས་རྒྱས་རྣམས་ཀྱིས་ཀྱང་འདི་སྐད་གསོལ་ཏོ་༎
ཚོགས་ཀྱི་མཆོད་པའི་འབྲས་བུ་ནི་༎
ཕུང་པོ་མི་གནས་མྱ་ངན་འདས་༎
རིག་འཛིན་ས་ལ་བདེ་བར་གནས་༎
ཕྱོགས་བཅུའི་སངས་རྒྱས་ཀུན་མཉེས་ཏེ་༎
བྱིན་གྱི་རླབས་ཀྱིས་དབང་བསྐུར་ནས་༎
དངོས་གྲུབ་དམ་པར་སྩོལ་བར་མཛད་༎
ཆོས་ཀྱི་སྐུ་དང་གཉིས་སུ་མེད་༎
ཅེས་སངས་རྒྱས་རྣམས་ཀྱིས་གསུངས་སོ་༎
དེ་ལ་ཚོགས་ཀྱི་མཆོད་པ་འདིས་༎
ཡུན་ཅི་ཙམ་གྱིས་འགྲུབ་ཅེ་ན་༎
རབ་ཀྱིས་ཟླ་བ་གཅིག་ནས་འགྲུབ་༎
འབྲིང་གི་ལོ་གཅིག་དག་ནས་འགྲུབ་༎
ཐ་མ་ལོ་གསུམ་ཚུན་ཆད་དུ་༎
ཚོགས་ཀྱི་མཆོད་པ་འབུལ་བྱས་ན་༎
རྡོ་རྗེ་སེམས་དཔའ་ཉིད་དུ་འགྱུར་༎
སངས་རྒྱས་བྱང་ཆུབ་ཐག་མི་རིང་༌༎
ཞེས་གསུངས་སོ་༎
ཚོགས་ཕུལ་བའི་ཡོན་ཏན་ནི་།
འཇིག་རྟེན་གྱི་ཁམས་འདིར་ཡང་རྒྱལ་བ་སྲས་དང་བཅས་པའི་ཞལ་མཐོང་བར་འགྱུར་བ་དང་༌།
མ་མོ་དང་མཁའ་འགྲོ་ཐམས་ཅད་སྤྲིན་ཕུང་བཞིན་དུ་གཏིབས་ཏེ་།
ཅི་བསྒོ་བའི་བཀའ་ཉན་ཅིང་༌།
དངོས་གྲུབ་ཀྱི་སྟོངས་དང་གྲོགས་བྱེད་པས་མཐུ་དབང་ཕུན་སུམ་ཚོགས་པ་སྦྱིན་ཏེ་།
ཐམས་ཅད་དུ་བདེ་སྐྱིད་ཕུན་སུམ་ཚོགས་པ་དང་ལྡན་པ་དང་༌།
ལོངས་སྤྱོད་ཐམས་ཅད་འཕེལ་བ་དང་འཁོར་ཐམས་ཅད་འདུ་ཞིང་༌།
ནད་དང་དུཧཁ་མི་འབྱུང་ཞིང་འཇིག་རྟེན་གྱི་ལྷ
མ་སྲིན་ཐམས་ཅད་ཀྱང་མཉེས་ཤིང་བྱིན་ཆེ་བར
མཐོང་བ་དང་༌། དེ་ལ་གར་གྱི་སྤྱི་གཙུག་ལྟར་ལེན་པ་དང་༌།
སེམས་ཅན་ཐམས་ཅད་ཀྱིས་ཀྱང་མིག་གི་འབྲུ་ལྟར་མཐོང་ངོ་༌༎
ཡིད་དུ་འོངས་ཤིང་དགའ་བར་འགྱུར་བ་དང་༌།
འཇིག་རྟེན་ཕྱི་མར་རིག་འཛིན་ཐམས་ཅད་ཀྱིས་མདུན་བསུ་སྟེ་།
ལྕང་ལོ་ཅན་གྱི་གནས་སུ་ཕྱིན་པར་འགྱུར་རོ་༎
ཚོགས་མ་ཕུལ་བའི་སྐྱོན་ནི་།
བསྒྲུབས་ཀྱང་དོན་མེད་ཅིང་བདེ་བར་གཤེགས་པ་རྣམས་ཀྱང་ཞལ་འཛུམ་པར་མི་མཛད་ཅིང་༌།
བསོད་ནམས་དང་སྐལ་བའི་སྐལ་བ་ཆུང་སྟེ་དམྱལ
བ་དང་ཡིད་དྭགས་དང་བྱོལ་སོང་གི་གནས་སུ
སྐྱེ་བར་འགྱུར་རོ་༎
ཚོགས་རྒྱུད་ཆེན་པོ་ལས་།
ཚོགས་ཕུལ་བའི་ཕན་ཡོན་དང་མ་ཕུལ་བའི་སྐྱོན་བསྟན་པའི་ལེའུ་སྟེ་དྲུག་པའོ་༎
སྙན་ཅིང་ཡིད་དུ་འོང་བའི་སྒྲ་སྣ་ཚོགས་དང

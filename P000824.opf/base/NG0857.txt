༄༅།  ། གནུབས་ཀྱི་མན་ངག་དྲག་པོའི་སྔགས་རྒོད་བསྟན་སྲུང་སྤུ་གྲི་ལྟ་བུའི་རྒྱུད་།
པདྨ་དབང་རྒྱལ་གྱི་བཀའ་།
དྲེགས་པ་ཕོ་མོ་འདུས་པའི་ལས་ཀྱི་རྒྱུད་།
ཁྲོ་རྒྱལ་གཤིན་རྗེ་གཤེད་ལ་ཕྱག་འཚལ་ལོ་༎
འདི་སྐད་བདག་གིས་ཐོས་པའི་དུས་གཅིག་ན་༎
བཅོམ་ལྡན་འདས་བདེ་བར་གཤེགས་པ་ཐམས་ཅད་ཀྱི་ངོ་བོ་།
བདེ་བ་ཆེན་པོའི་ངང་ལས་སྤྲུལ་པ་རྣམ་པ་གསུམ་བྱུང་བ་ནི་སྐུའི་སྤྲུལ་པ་འཇམ་དཔལ་།
ཐུགས་ཀྱི་སྤྲུལ་པ་ཕྱག་ན་རྡོ་རྗེ་།
གསུང་གི་སྤྲུལ་པ་སྤྱན་རས་གཟིགས་དབང་ཕྱུག་དང་གསུམ་མོ་༎
དེས་རྣམ་པར་གཟིགས་ནས་དུས་དང་རྣམ་པ་ཐམས
ཅད་དུ་རི་རབ་ཀྱི་བྱང་ཕྱོགས་ལྕགས་རིས་ཡོངས
སུ་སྐོར་བའི་ནང་ནས་།
གནོད་སྦྱིན་སྟོང་ཕྲག་བདུན་བཟླས་ཏེ་།
དེས་སེམས་ཅན་རྣམས་ཀྱི་སྲོག་ལ་ནི་འཚེ་།
ཤ་ནི་ཟ་།
ཁྲག་ནི་འཐུང་བ་ལས་།
སྤྲུལ་པ་རྣམ་པ་དེ་གསུམ་གྱི་གདན་ཚོགས་ཀྱི་བཀའ་བགྲོས་ཆེན་པོ་ཞིག་མཛད་ནས་།
གདོན་རིགས་དང་བཅས་པ་བརྟུལ་ལོ་།
ཁྲོ་བོའི་སྐུར་བསྒྱུར་ཏེ་།
གཟེངས་ནི་བསྟོད་།
ཕྱག་བསྡམས་ནས་དམ་ལ་བཏགས་སོ་༎
གནོད་སྦྱིན་གྱི་རྒྱལ་པོའི་ཁས་བླངས་པ་ནི་།
སངས་རྒྱས་ཀྱི་བསྟན་པ་བསྲུང་བ་དང་༌།
དཀོན་མཆོག་གསུམ་གྱི་དབུ་འཕང་བསྟོད་པ་དང་༌།
དགེ་འདུན་ཆེ་བ་བསྐྱེད་པར་དམ་བཅས་སོ་༎
གླེང་གཞིའི་ལེའུ་སྟེ་དང་པོའོ་༎།
། དེ་ནས་ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་ཐུགས་ཀྱིས་སྤྲུལ་པ་ནི་།
བཀའ་ཉན་གཤིན་རྗེ་སྐུ་མདོག་༄༅།  ། དམར་པོ་ཁྲོས་པ་ཤིན་ཏུ་ཡང་ཁྲོས་པ་།
རལ་པ་ཁམ་ནག་གྱེན་དུ་འཁྱིལ་བ་།
དུར་ཁྲོད་ཀྱི་རྒྱན་རྣམ་པ་སྣ་ཚོགས་པས་བརྒྱན་པ་།
མེའི་འཁོར་ལོ་གཡས་རླུང་གི་པདྨ་གཡོན་།
ཞལ་གཅིག་ཕྱག་དང་ཞབས་གཉིས་དང་ལྡན་པ་ཞིག་ཏུ་བྱུང་ངོ་༌༎
དེས་ཏདྱ་ཐ་ཧྲི་ད་ཡ་ན་ཧུམ་ཞེས་བརྗོད་པས་།
གནོད་སྦྱིན་གྱི་རྒྱལ་པོ་དེ་གམ་དུ་ནར་གྱིས་བྱུང་ངོ་༌༎
དེ་ནས་ཨོམ་ཤྲི་མཉྫུ་ཡ་མ་ར་ཛ་མ
མ་ཨེ་ཀ་ཛ་ཏི་ནྲི་ཛ་ཛ་ཞེས་བརྗོད
པས་ཤིན་ཏུ་ཡང་འཇིགས་པའི་ང་རོའི་ཁས་བླངས
པ་ནི་། འཇིགས་བྱེད་ཁྲོ་རྒྱལ་སྲས་དང་བཅས་པ་རྣམས་ཀྱི་བཀའ་བཞིན་བགྱིས་པ་དང་༌།
ཁྲོ་བོའི་རྒྱལ་པོ་ཉིད་ཀྱིས་བཀའ་སྩལ་པ་དང་༌།
སྒྲོལ་བྱེད་ཆེན་པོ་ཁྱོད་ཀྱི་འཁོར་གྱི་མཚན་ཉིད་སྟོན་ཅིག་ཅེས་པ་དང་༌།
གནོད་སྦྱིན་གྱི་རྒྱལ་པོ་ཉིད་ཀྱིས་།
འཁོར་ཡོངས་སུ་བསྡུ་བར་མཛད་པ་ནི་།
བདུད་ནག་རང་རྟགས་ཤ་ཞུ་ཅན་དང་༌།
རེ་ཏི་མགོ་གཡག་དང་༌།
རལ་པ་སྤྱི་བཅིངས་དང་༌།
བདུད་ནག་པོ་འཛུམ་མེད་དང་༌།
ནག་པོ་སྐྲག་མེད་དང་༌།
ན་ག་ལེ་རྒྱས་ལ་སོགས་པ་བདུད་རིས་མང་པོ་དང་༌།
གནོད་སྦྱིན་བེ་ཅོན་ནག་པོ་དང་༌།
ལྕགས་མཆུ་སྔོན་པོ་དང་༌།
ཤ་ཀ་ལ་ནག་པོ་དང་༌།
ལྕགས་ཐོ་ནག་པོ་ལ་སོགས་པ་གནོད་སྦྱིན་རིགས་མང་པོ་དང་༌།
པྲ་མ་ར་ཛ་དང་༌།
ཤེལ་གིང་དཀར་པོ་དང་༌།
ཟངས་ཞུ་ཅན་དང་༌།
སེ་ཁྲབ་ཅན་དང་༌། གསེར་གྱི་སློག་པ་ཅན་ལ་སོགས་པ་གིང་གི་ཚོགས་མང་པོ་དང་༌།
ཡ་མ་ར་ཛ་དང་ལས་ཀྱི་གཤིན་རྗེ་དང་༌།
ཕྱོགས་སྐྱོང
གི་གཤིན་རྗེ་ལ་སོགས་པ་གཤིན་རྗེའི་རིགས་མང་པོ་དང་༌།
ཨེ་ཀ་ཛ་ཏི་དང་༌།
ནག་མོ་རལ་པ་ཅན་གཡོག་དང་བཅས་པ་དང་༌།
དམར་མོ་བསེ་ཁྲབ་ཅན་བཞི་གཡོག་དང་བཅས་པ་དང་༌།
སྨུག་ནག་འབུམ་གྱི་གཙོ་མོ་དང་༌།
ནག་མོ་ཁྲག་འཛག་མ་ལ་སོགས་ཏེ་།
མ་མོའི་རིགས་མང་པོས་བསྐོར་ཏེ་གནས་སོ་༎
འཁོར་ཡོངས་སུ་བསྡུ་བའི་ལེའུ་སྟེ་གཉིས་པའོ་༎  ་༎ དེ་ནས་སྒྲོལ་གིང་མ་རུ་ཙེས་།
ཁྲོ་བོའི་རྒྱལ་པོ་ཉིད་ལ་ཞུས་༎
སྒྲུབ་པའི་གནས་དག་གང་དུ་བྱ་༎
ས་གཞི་གཟུང་ན་ཇི་ལྟར་བཟུང་༌༎
བསྙེན་པའི་དུས་སུ་ཇི་ལྟར་བྱ་༎
ལས་ལ་བཟུང་ན་ཇི་ལྟར་བྱ་༎
གནོད་སྦྱིན་མ་མོ་གིང་རྣམས་དང་༌༎
མཐུན་པའི་དམ་རྫས་ཇི་ལྟར་བསོག་། ལས་ཀྱི་མཐའ་སྡུད་ཇི་ལྟར་བྱ་༎
ཞེས་སྨྲས་སོ་༎
དམ་ཚིག་གི་མདོ་བསྡུས་ཀྱི་ལེའུ་སྟེ་གསུམ་པའོ་༎  ་༎ སྒྲོལ་བྱེད་ཉིད་ཀྱིས་ཞུས་པའི་མདོ་༎
དཔའ་བོ་ཆེན་པོས་བཀའ་སྩལ་པ་༎
དེ་བཞིན་བདག་གིས་གསོལ་པ་ནི་༎
གནོད་སྦྱིན་སྒྲུབ་པའི་གནས་དག་ནི་༎
རི་རབ་ཤིན་ཏུ་ཟབ་པ་ལ་༎
བྲག་ཕུག་སྟོང་པ་རང་ཁུ་ཡོད་༎
ཡང་ན་རྒྱ་མཚོ་ཆེན་པོའི་འགྲམ་༎
བྲག་དམར་སེང་གེ་མཆོང་པ་འདྲ་༎
གནོད་སྦྱིན་སྒྲུབ་པའི་གནས་སུ་ཤེས་༎
དུར་ཁྲོད་རབ་ཏུ་འཇིགས་པ་དང་༌༎
ནགས་འདབས་ས་ཕུག་སྟོང་པ་རུ་༎
མ་མོ་སྒྲུབ་པའི་གནས་སུ་ཤིས་༎
ལྷ་ཁང་ཀུན་དགའ་ར་བ་དང་༌༎
མཆོད་རྟེན་གཙུག་ལག་ཁང་དག་ཏུ་༎
གིང་གི་གནས་དག་ཡིན་པར་བཤད་༎
༄༅།  ། རྐང་གཅིག་ཤིང་དང་བཞི་མདོ་དང་༌༎
རྒྱ་མཚོའི་འགྲམ་དང་རི་རྩེ་དང་༌༎
ཡང་ན་རང་ཉིད་གང་དགའ་བའི་༎
ཡིད་དང་མཐུན་པའི་གནས་དག་ཏུ་༎
དྲེགས་པ་ཕོ་མོ་སྒྲུབ་པ་འོ་༎
གནས་ཀྱི་མཚན་ཉིད་བསྟན་པའི་ལེའུ་སྟེ་བཞི་པའོ་༎  ་༎ འཇམ་དབྱངས་ཞི་བའི་ཏིང་འཛིན་གྱིས་༎
རིགས་དྲུག་སེམས་ཅན་ཐམས་ཅད་དང་༌༎
ས་གཞི་དེ་ལ་གནས་པ་ཀུན་༎
ས་བདག་ལྷ་ཀླུ་གང་ཡིན་དང་༌༎
ལྷ་སྲིན་སྡེ་བརྒྱད་ཐམས་ཅད་ལ་༎
སྦྱིན་གཏོར་རྒྱས་པར་གཏང་བ་དང་༌༎
གསེར་སྐྱེམས་གཏོང་ལ་ས་རིན་བཅལ་༎
སླར་ཞེས་བྱ་བའི་ཚིག་ཀྱང་བརྗོད་༎
ལྷ་མོ་སྦྲན་ལ་དཔང་དུ་གཟུགས་༎
དཀོན་མཆོག་མཆོད་ལ་མཁྱེན་པ་གསོལ་༎
དེ་ནས་འཇིགས་བྱེད་གཤིན་རྗེ་ཡི་༎
ཏིང་ངེ་འཛིན་དུ་བཞུགས་བྱས་ལ་༎
མངའ་གསོལ་ཕུར་པས་གདབ་པར་བྱ་༎
གཞན་དུ་མི་འགྲོ་དེར་འདུག་བཟུང་༌༎
ས་གཞི་ཡོངས་སུ་བཟུང་བའི་ལེའུ་སྟེ་ལྔ་པའོ་༎  ་༎ རྩ་བའི་བསྙེན་པ་དག་དང་ནི་༎
བདག་ཅག་རྣམས་ཀྱི་སྲོག་སྙིང་དག་། མཚན་མ་མ་ཐོབ་བར་དུ་ནི་༎
གཡེང་བ་མེད་པའི་སེམས་ཀྱིས་བཟླས་༎
བྱེ་བ་ས་ཡ་ཉི་ཁྲི་དང་༌༎
བདུན་འབུམ་དག་ཏུ་བཟླས་པ་བསྒྲུབ་༎
རྒྱ་གར་ངན་སྔགས་ཟློས་པ་དང་༌༎
དགེ་སློང་དམ་ཆོས་བཤད་པ་དང་༌༎
སློབ་དཔོན་དབང་ནོད་བྱེད་པ་དང་༌༎
ཀླད་ལ་ཉི་མ་ཤར་བ་དང་༌༎
གོ་མཚོན་རྡོར་བའི་མི་དག་དང་༌༎
སེམས་ཅན་གསད་པ་དག་མཐོང་ན་༎
གཡེང་བ་མེད་པའི་སེམས་ཀྱི་བཟླས་།
ཁ་ལ་ཐོར་པ་བྱུང་བ་དང་༌༎
སྙིང་ལ་ཤ་ཁྲག་འདོད་པ་དང་༌༎
མི་དགའ་ཕྱ་སངས་ཁྱེར་བ་དང་༌༎
སྔགས་རྣམས་གྲུབ་པའི་རྟགས་ཡིན་པས་༎
བསྐང་གསོ་བྱ་ཞིང་ཏིང་འཛིན་སྤར་༎
སོ་སོའི་མཚན་ཉིད་ཤེས་པར་བྱ་༎
གྲུབ་པའི་མཚན་མ་བསྟན་པའི་ལེའུ་དྲུག་པའོ་༎  ་༎ བསྙེན་པའི་དུས་སུ་བྱ་བ་ནི་།
ཁྲོ་བོ་ཆེན་པོ་ཉིད་ཀྱིས་གསུངས་༎
ཞེས་པས་སྤྲུལ་པའི་ཁྲོ་བོ་དེ་ཉིད་མི་སྣང་བར་བྱས་ནས་།
སྐད་ཅིག་མ་དེ་ཉིད་ལ་ཤིན་ཏུ་འཇིགས་པར་བྱེད་པའི་ཡེ་ཤེས་ཁྲོ་བོ་བྱུང་ནས་།
ཤིན་ཏུ་འཇིགས་པའི་རྒྱན་དང་ལྡན་༎
གདུག་པའི་མཚོན་ཆ་དབལ་དང་བཅས་༎
བཅུ་བདུན་ཡི་གེ་སྔགས་ཀྱིས་འཆི་༎
དྲག་ཏུ་ཟློས་ཤིག་གཟི་བྱིན་ལྡན་༎
འཁོར་རྣམས་རབ་ཏུ་འཇིགས་ཤིང་སྐྲག་ཁྲོ་བོ་ཆེན་པོའི་གཟི་བྱིན་གྱིས་༎
འཁོར་རྣམས་རབ་ཏུ་སྐྲག་ནས་ནི་༎
བྲེད་ཤ་འཐོན་ནས་རབ་ཏུ་སྨྲས་༎
དཔའ་བོ་ཆེན་པོ་སྐྱབས་སུ་མཆི་༎
འཇིགས་བྱེད་ཆེན་པོ་སྐྱབས་སུ་མཆི་།
ཁྲོ་བོ་ཆེན་པོ་བཀའ་སྩོལ་ཅིག་། བདག་ཅག་རྣམས་ནི་བཀའ་བཞིན་བགྱིད་༎
ཡེ་ཤེས་ལྷ་ནི་ཇི་ལྟར་བསྒྲུབ་༎
བསྙེན་པའི་གྲངས་ནི་ཇི་ལྟར་དབུལ་༎
ཞེས་གསོལ་བས་།
ཁྲོ་བོ་རྒྱལ་པོས་བཀའ་སྩལ་པ་༎
ཉོན་ཅིག་སྒྲོལ་གིང་རྒྱལ་པོ་ཁྱོད་༎
འཁོར་ན་གནས་པའི་དྲེགས་པ་ཅན་༎
དཀོན་མཆོག་གསུམ་ལ་སྐྱབས་སུ་གསོལ་༎
དཀོན་མཆོག་གསུམ་གྱི་བཀའ་འདི་གསུངས་༎
འགལ་བྱེད་ཆམ་ལ་དབབ་༄༅།  ། པའི་ཕྱིར་།
ཁྱེད་རང་རང་གིས་སྲོག་སྙིང་སྨྲོས་༎
ཏིང་འཛིན་རྣམ་གསུམ་རིམ་བཞིན་བསྒོམ་༎
ཧུམ་ལས་ཡེ་ཤེས་ཁྲོ་བོ་བསྐྱེད་༎
བཟླས་པའི་ཡི་གེ་བཅུ་བདུན་པོ་༎
གཡེང་བ་མེད་པའི་སེམས་ཀྱིས་བཟླས་༎
བྱང་ཆུབ་སེམས་ལ་ནན་ཏན་བསྐྱེད་༎
ཤེས་རབ་ཆེན་པོས་མདུན་དུ་བསྒོམ་།
ཁྲོ་བོའི་རྒྱལ་པོ་སྤྱན་དྲངས་ལ་༎
ཚོགས་དང་མཆོད་པ་བཟང་དུ་བཤམ་༎
ཤ་ཁྲག་དམར་གྱི་གཏོར་མ་དབུལ་༎
གིང་བདུད་མ་མོ་ཁྱེད་རྣམས་ཀྱང་༌༎
ཐུན་གཏོར་དམ་རྫས་གཏོར་མ་སྦྱིན་།
ཁྱེད་རྣམས་སྲོག་སྙིང་ང་ལ་བསླང་༌༎
ཅེས་བཀའ་སྩལ་ཏོ་༎
དེ་ནས་འཁོར་རྣམས་ཀྱིས་བག་བཞི་ས་ལ་བརྡབས་ནས་།
ཨ་ལ་ལ་ཧོ་།
དཔའ་བོ་ཆེན་པོ་ངོ་མཚར་རོ་༎
བཀའ་བཞིན་བགྱིད་དོ་༎
ཞེས་ཁས་བླངས་སོ་༎
དེ་ནས་དངས་ལ་གཤིན་རྗེ་གཤེད་ཀྱིས་སྙིང་ནས་དྲངས་པའི་སྔགས་འདི་གསུངས་སོ་༎
ཛ་ཧུམ་བམཧཧོ་༎
ཨེ་མ་ཧ་ས་ན་ཀན་ཏ་ཀ་ར་སེ་ན་ཛ་ཧུམ་བམ་ཧོ་༎
ས་མ་ཡ་།
ན་མོ་རཏྣ་ཏྲ་ཡ་ཡ་།
ན་མོ་བཻ་ཤ་ར་མ་ན་ཡེ་ཧུམ་།
ཏ་ཀུ་ཏ་ཀུ་པ་ར་མ་ར་ནྲི་ཛ་།
ན་མོ་རཏྣ་ཏྲ་ཡ་ཡ་།
ན་མོ་བཻ་ཤ་ར་མ་ནི་སྱེ་ཧ་།
ན་མོ་ཏན་ཀུ་རེ་སྱེ་ཧ་།
གུ་ཧེ་ཀ་ཏེ་པ་ཏི་པ་ན་ཏ་ཀུ་པ་ར་།
ཨ་ནུ་རུ་པ་སུ་ར་པ་ན་ཏ་།
ཀུ་པ་ར་ན་།
ཙནྟྲ་ཁ་ན་ཙ་ཁམ་ཧེ་མོ་ཧ་ས་ཀ་ན་ན་ཏ་ཀུ་པ་ར་ན་།
ཧེ་མ་ཀ་ན་ཀུ་ཧ་ཀ་། ཙ་ལ་ཙ་ལ་།
པ་ཙ་པ་ཙ་།
པ་ལུ་པུ་ལུ་སྭ་ཧ་།
ཨོམ་ཨ་ཀྲོ་ཏེ་ཀ་ཡ་མནྟ་ཀ་ཛ་ལ་ཛ་ལ་ཀ་ཡ་ཧུམ་ཕཏ་༎
ཨོམ་ཨ་ཀྲོ་ཏེ་ཀ་ཡ་མནྟ་ཀ་བགྴ་ཡ་ཧུམ་།
ཧ་ན་ཧ་ན་ཧུམ་ཕཏ་།
ཨོམ་ཨ་ཀྲོ་ཏེ་ཀ་། ཡ་མནྟ་ཀ་ཙིཏྟ་པ་ན་ཚིནྡྷ་ཚིནྡྷ་ཧུམ་ཕཏ་།
ཨོམ་ཤྲི་མཉྫུ་ཡ་མ་ར་ཛ་།
མ་མ་ཨེ་ཀ་ཛ་ཏི་ནྲི་ཛ་ཛ་།
གཏུམ་པོ་ཡམ་ཡམ་མ་རུ་ཙེ་ལ་ས་ལ་ཡམ་ཡམ་།
དུ་ཡ་ཏྲེ་ཏ་ས་མ་བྷྱོ་།
ཨོམ་རྣལ་མ་རྣལ་ཏེ་གསོད་ལ་རྔམ་གཤོལ་ལ་མེར་།
དཔྲིས་ལ་ཆུམ་ཐུ་བིས་ཐུ་།
ལྕགས་ཀྱི་སྒྲ་དྲག་པོའི་སྲོག་རྩ་མ་ར་།
བདུད་པྲ་མ་ཡ་།
བདུད་མ་ར་ཡ་།
སྙིང་མགོ་ཆོད་།
དུ་རུ་དུ་རུ་།
ཧར་ཏི་ཧར་ཏི་།
དགྲ་བོའི་སྙིང་ལ་ཡའི་།
ནག་པོ་ཏི་པ་ཙ་བའི་།
དགྲ་བོའི་སྙིང་ལ་སྲོག་པ་རྩ་བམ་རིལ་རྦད་།
ནག་པོ་ཧེར་ཧམ་བམ་རིལ་རྦད་།
ཧུ་ཡ་ཧུ་ཡ་དགྲ་བོའི་སྙིང་ལ་།
དུ་ར་དུ་ར་གློ་རྩ་བམ་རིལ་རྦད་།
ཡང་ན་སྨྱོ་ཞིང་འབོག་ཏུ་ཆུག་། ཡང་ན་རྩ་ལག་བདུན་རྒྱུད་ཆོད་།
དྲག་པོའི་སྔགས་རྒོད་ལུང་དང་ལྡན་པ་ཞེས་བྱ་།
ཏྲི་ལིང་ཤང་ཀ་དུ་ཏྲི་ཛ་ཡགྴ་རྦད་སུ་།
ཕྱེ་མ་ཁ་འདར་།
རུ་རུ་པྲ་པྲ་དུམ་དུམ་ཤིག་ཤིག་། དྲག
པོའི་སྲོག་རྩ་མར་ཡ་ཏྲོ་ཏ་ན་ཀྲོ་ཏ
ནི་། པ་ཏྲ་པ་ཏྲ་།
གཤུལ་གཤུལ་།
མདའ་ཤ་ཁྲི་བ་མདའ་ཤ་ཁྲི་བ་།
གིང་ཁ་རག་ལང་བྷྱོ་།
ཏྲག་རཀྴ་ཁ་མུནྟྲ་མ་རུ་ལུ་རུ་ལུ་བྷྱོ་།
ར་ཀ་མོ་ཏེ་ཀེ་མ་ཛ་ཛ་བྷྱོ་།
རུ་ལུ་རུ་ལུ་མ་ཧི་བྷྱོ་།
རུ་རུ་རོ་རུ་ཙ་པ་ལ་ནག་མོ་དུན་བྷྱོ་།
པུ་ཀྲི་པ་ཡ་བ་ར་ཙིཏྟ་ཡོ་གི་ཤ་ར་ཡ་།
ཡ་མ་ཙིཏྟ་ཧུམ་ཕཏ་།
ཏྲག་རཀྴ་རྦད་ཕཏ་།
ཉི་ཁྲི་བདུན་འབུམ་གྲངས་ཚང་ན་༎
དེ་མ་ཐག་ཏུ་གསོད་པར་བྱེད་༎
བྱེ་བ་ས་ཡ་གྲངས་ཚང་ན་༎
སྨོས་ཅི་དགོས་ཏེ་དེ་ཉིད་ཡིན་༎
བསྙེན་པ་སྔགས་ཀྱི་ལེའུ་སྟེ་བདུན་པའོ་༎  ་༎
དེ་ནས་འཇམ་དཔལ་ཁྲོ་བོ་༄༅།  ། ཡིས་༎
ལས་ལ་བཟུང་བའི་ཐབས་འདི་གསུངས་༎
དྲག་པོ་སྔགས་ཀྱི་བསྒྲུབས་ནས་ནི་༎
མྱུར་དུ་གསད་པའི་ལས་བྱའོ་༎
སྲོག་རྩ་བསྡམས་ཤིང་སྙིང་རྩ་གནོན་༎
དེ་ལ་མཁས་པས་ནན་ཏན་བསྐྱེད་༎
དྲག་པོ་སྔགས་ཀྱིས་གསད་པ་ན་༎
ཨོམ་ཧྲི་ཏྲི་བྱི་ཀྲི་ཏ་མོན་ཏ་དགྲ་བོ་མ་རུ་དུ་།
ཧྲི་ཏི་བྱི་ཀྲི་ཏ་མོན་ཏ་དགྲ་བོ་མ་ར་ནན་།
ཨོམ་ཧྲི་ཏི་བྱི་ཏྲི་ཏ་མོན་ཏ་དགྲ་བོ་མ་ར་ཡ་།
ཨོམ་མ་ཛོ་ཏ་པ་ཀྲི་ཏ་སོད་སོད་།
དགྲ་བོ་ནི་སོད་སོད་།
མ་ར་ན་བོ་བོ་ཡ་ཡ་།
ཨོམ་རུ་ཏ་རུ་ཏ་མ་ར་ཡ་མ་ར་དུ་།
དགྲ་བོ་ནི་མ་ར་ཡ་ཕཏ་།
གཤིན་རྗེ་ལས་ལ་བཟུང་བའི་ལེའུ་སྟེ་བརྒྱད་པའོ
༎ ༎ ཨོམ་ཁྱི་ཁྲིད་ར་ཁྲིད་རོ་ལ་ཁྲག
འཐུང་༌། ཀམ་ཀམ་ཀེམ་ཀེམ་ཀམ་ཀམ་ཡ་།
ཙིན་ད་མ་རོ་ལ་ཁྲག་འཐུང་༌།
ཀམ་ཀམ་ཀེམ་ཀེམ་ཀ་ཡ་།
སྙིང་ཟ་བའི་ཙིཏྟ་མ་ལ་ཤ་རོ་ལ་ཁྲག་འཐུང་༌།
ཀམ་ཀམ་ཀེམ་ཀེམ་ཀམ་ཀ་ཡ་།
ཏང་པར་ལ་རོ་ཤ་ལ་གྱི་ཀྱི་སྟི་ཧུམ་ཕཏ་།
ཤག་ཤག་རྒྱོབ་རྒྱོབ་ཡ་ཡ་རྦད་།
ཏྲག་རཀྴ་ཁ་མུན་ཏྲ་ཨེ་ཀ་ཛ་ཏི་སྙིང་ཁ་རག་མ་བྷྱོ་།
ཏྲག་རཀྴ་ས་མ་ས་མ་ཡ་།
དགྲ་བོའི་སྙིང་ལིང་རྦུད་།
མ་མ་སྙིང་ཁ་རག་སྙིང་ཁ་རག་། མ
རཀྴ་རག་མོ་སྙིང་ཁ་རག་། རག་མོ་དུན
དུན་། ར་ཏྲ་ག་ཤ་མ་སྙིང་ཏེ་ཀེ་མ་མ་མ་རུ་ལུ་རུ་ལུ་བྷྱོ་།
མ་མ་ནི་སྙིང་ཙིཏྟ་ཛ་ཛ་ལ་ཐུན་ཐུན་།
སྙིང་ཁྲག་མ་མ་ཐུན་།
ཤ་ཏི་ཏ་རྦད་།
མ་སྙིང་ལ་ཡ་མ་བྷྱོ་།
མ་མ་ཤ་ཤ་མ་མ་ཧྲིང་ཧྲིང་༌།
མ་མ་ས་མ་ཡ་།
དགྲ་བོ་ནི་མ་ར་ཡ་སོད་སོད་།
ཙིཏྟ་ཛ་ལ་རམ་།
སྙིང་ཙིཏྟ་ལ་རིལ་ཐུམ་རིལ་བྷྱོ་།
མ་མོ་ལས་ལ་གཟུད་པའི་ལེའུ་སྟེ་དགུ་པའོ་༎  ་༎ རྫས་སུ་བྱས་ན་རྣམ་པ་གཉིས་༎
བརྟེན་པའི་རྫས་དང་སྒྲུབ་པའི་རྫས་།
བརྟེན་པར་བྱའི་རྫས་དག་ནི་།
ཁྱི་ཕག་དམར་ཁྲའི་ཤ་དང་ཁྲག་། ཙིཏྟ་དུང་དཀར་དག་དང་བཅས་།
ཨ་མྲྀ་ཏ་དང་རཀྟ་དང་༌༎
ཤ་ཆེན་ཡོད་པའི་གཏོར་མ་དང་༌༎
ཤ་ཁྲག་སྣ་ཚོགས་བ་ལིང་དང་༌༎
ཤིང་ཏོག་སྣ་ཚོགས་དེ་བཞིན་ནོ་༎
མར་ཁུ་ཁྲག་དང་འོ་མ་སྦྲང་༌༎
བསེ་ཞལ་ཅན་གྱི་ཟླ་གམ་དང་༌༎
ཞལ་དང་ཆས་པའི་བཤོས་དག་བཞག་། སྤྱན་གཟིགས་གསེར་སྐྱེམས་གཙང་མ་དང་༌༎
འབྲུ་སྣ་ཚོགས་པའི་གཏོར་མ་བཤམས་༎
སྒྲུབ་པའི་རྫས་དག་བསྟན་པ་ན་།
ཁྲུ་གང་པ་ཡི་ལྕགས་ཕུར་དང་༌༎
གནམ་ལྕགས་ཤིན་ཏུ་སྦྱངས་པ་ལས་༎
སོར་བརྒྱད་པ་དག་མངག་པར་བྱ་༎
ཙ་ར་དཀར་པོ་གཉའ་ནག་དང་༌༎
ར་ཐོད་ལིང་ག་གདུག་པ་སྦྲུལ་༎
འཇིགས་བྱེད་ཐོད་པ་ནག་པོ་དང་༌༎
གནོད་སྦྱིན་ཐལ་སྦྱར་ནག་པོ་དག་། དུག་དང་ཉུངས་དཀར་ཧོམ་ནག་དང་༌༎
ཕོ་རོག་འུག་པའི་གུང་རུ་དང་༌༎
གུ་གུལ་ནག་པོ་དབྱེ་བའི་རྫས་༎
ལྕགས་ཀྱི་སྤྱིལ་བོར་དམིགས་པ་བཅའ་༎
སྒྲུབ་པའི་རྫས་བསྟན་པའི་ལེའུ་སྟེ་བཅུ་པའོ་༎
༎ དེ་ནས་སྒྲོལ་བྱེད་དམར་པོའི་འཁོར་གྱིས་བསད
པའི་ལས་བསྟན་པ་།
ཨོམ་བ་བ་ཏྲ་ཏྲ་པེ་ཤམ་རུ་བེ་ཤམ
ཨ་བ་ཏ་ལོ་ཀེ་། ཡ་ན་མ་ཤོ
ཧྲི་ཏི་སྙིང་ཁ་ལ་རཀྴ་ག་དུ་ན་ག
དུ་ན་ཨག་ག་ནེ་རྦད་།
ཏྲི་ཁ་ར་ལ་མ་རུ་དང་རྦད་།
ཧུམ་ཐུམ་རུ་ལུ་མ་ཧེ་བྷྱོ་།
ཨོམ་ཧྲི་རཀྴ་མུ་ཐུམས་ཏྲལ་ཏྲལ་དུན་༄༅།  ། དུན་ཡམ་ཡམ་།
ཨོམ་ཤེལ་གྱི་རུ་གཉན་དཀར་པོ་ཐུམ་རིལ་རྦད་།
ཨོམ་ལིང་ག་ར་ལང་རཀྴ་བམ་རིལ་རྦད་།
མ་ཏི་མ་ག་ཏི་རྦད་།
ཨོམ་སྙིང་ཁ་ལ་རཀྴ་ག་དུ་ན་ག་དུ་ནེ་ཨ་ཀེ་ནེ་རྦད་།
ཏྲོ་ཁ་ར་ལ་མ་རུ་ཏྲ་དྲལ་དྲལ་སྙིང་དྲལ་།
སྲོག་སྲོག་སྙིང་སྲོག་། ཐིག་ཐིག་ལ་རྦད་།
གུ་ཏོ་ཤི་ན་ལིང་༌།
ར་ཏི་ཤི་ན་ལིང་༌།
ཁུ་ཏོ་ཤི་ན་ལིང་༌།
ལ་ཏོ་ཤི་ན་ལིང་༌།
སྙིང་ཏོ་ཤི་ན་ལིང་༌།
ཤོ་ཏེ་ཤི་ན་ལིང་༌།
ཧུ་ཏེ་ཧ་ར་ཧུ་ལ་བྷྱོ་སོ་དཀར་པོ་དགྲ་བོ་ལ་བྷྱོ་བྷྱོ་།
ཐིམ་ཧབ་ཧ་ར་ཏི་ལ་ཏི་མ་ཧབ་ཧབ་།
གིང་ཀ་ར་གིང་ཀ་ར་།
ཤུ་ལ་ཤུ་ལ་།
པྲ་ཏྲ་པྲ་ཏྲ་།
ནི་ཏྲི་ཏ་ནི་ནི་ཏྲ་ནི་ཡ་མནྟ་ཀ
ཡ་མནྟ་ཀ་། ད་ཤ་ཁྲི་པ་ད་ཤ
ཁྲི་པ་། ཧ་ཧ་རུ་ལུ་རུ་ལུ་ཧ་ཧ་རུ་ལུ་།
སྐརྨ་རཀྴ་སྐརྨ་རཀྴ་།
ཡཀྴ་ཡཀྴ་།
ཙིཏྟ་ཡ་པ་ར་ཙིཏྟ་ཛ་ཡ་བི་ཛ་ཡ་།
འཁོར་རྣམས་ཀྱི་གསང་བའི་ལེའུ་སྟེ་བཅུ་གཅིག་པའོ་༎  ་༎ དེ་ནས་འཇམ་དབྱངས་ཁྲོ་བོ་ཡི་༎
དཀྱིལ་འཁོར་བྲི་བའི་ཐབས་བསྟན་པ་༎
དཀྱིལ་འཁོར་གྲུ་གསུམ་ཟླ་གམ་དམར་༎
འཁོར་ལོ་རྩིབས་བཞི་མུ་ཁྱུད་བཅས་༎
སྒོ་དང་སྒོ་ནི་རི་མོ་འོ་༎
ཤར་དུ་དམ་རྫས་མེ་ལོང་མི་༎
ལྷོ་རུ་མ་ཏང་ཧོམ་དང་རྫ་༎
ནུབ་ཏུ་ཁྲོ་རྒྱལ་བདུན་དང་བཅས་༎
བྱང་དུ་དབྱེ་བ་དུག་སྒྲོལ་བཅས་༎
དུག་དང་ཡུངས་དཀར་ཐལ་ཆེན་དང་༌༎
ལྕགས་ཕྱེ་རྡོ་ཕྱེ་རྫས་སུ་བཅས་༎
ཧེ་ཞལ་བདུད་ཀྱི་སྒྲུབ་པ་ཡིན་༎
མ་ར་ཞལ་གྱི་དཀྱིལ་འཁོར་ལ་༎
ཐ་མ་མནན་པའི་ཐབས་སུ་བཅས་༎
གང་ལ་བྱ་བ་གདོན་མི་ཟ་༎
རྣལ་མ་བདུད་ཀྱི་སྒྲུབ་པ་ཤིས་༎
འབྲུབ་ཁུང་ནག་པོ་ཡི་དཀྱིལ་འཁོར་༎
ཏྲི་ལིང་ལྷ་སྲིན་སྡེ་བརྒྱད་ཡིན་༎
འཁོར་ལོ་དམག་དཔོན་ཞལ་དུ་བཅས་༎
དུག་སྒྲུབ་གིང་གི་ཡིན་པར་བཤད་༎
འབྲུབ་ཁུང་དབང་གི་ཟླ་྄གམ་བཞི་༎
ཕུར་ཐུན་དམར་པོ་བསེ་ཁྲབ་ཅན་༎
གྲུ་གསུམ་ཟླ་གམ་དམར་པོ་དང་༌༎
གྲུ་བཞི་སྒོ་རུ་ཆས་པ་ནི་༎
ཨེ་ཀ་ཛ་ཏི་ཧོང་གི་ལས་༎
འཁོར་ལོ་རྩིབས་བཞི་གཤེད་པོ་བཞི་༎
རི་རབ་རྒྱ་མཚོའི་འོག་ཏུ་མནན་༎
དཀྱིལ་འཁོར་བཅས་པའི་ལེའུ་སྟེ་བཅུ་གཉིས་པའོ་༎  ་༎ དེ་ནས་འཇམ་དབྱངས་ཁྲོ་བོ་ཡིས་༎
མཚན་ནི་ཡང་དག་བཤད་པ་ནི་༎
གདོད་ནས་མ་སྐྱེས་རྣམ་དག་སེམས་ཀྱི་དབྱིངས་༎
སྙིང་རྗེ་ཆེན་པོས་ཡོངས་ལ་ཁྱབ་མཛད་ཅིང་༌༎
ཧུམ་ང་གཉིས་རྗེས་སུ་དྲན་པས་ཁྲོ་བོའི་རྒྱུད་༎
དབང་ཆེན་བརྩེགས་པའི་གཞི་སྟེ་གཞལ་ཡས་ཁང་༌༎
དེ་ནས་འཇིགས་བྱེད་ཁྲོ་བོའི་མཚན་ཉིད་ནི་༎
མཐིང་ནག་ཆར་སྤྲིན་ནག་པོའི་མདོག་འདྲ་བ་༎
རྣམ་ཐར་གསུམ་ལྡན་དབུ་ནི་རྣམ་པར་འཇིགས་༎
ཡེ་ཤེས་དྲུག་ནི་ཕྱག་ན་བསྣམས་པ་ནི་༎
རྒྱུད་དྲུག་སྒྲོལ་བའི་ཕྱག་མཚན་རབ་ཏུ་འཇིགས་༎
དྲེགས་བྱེད་ཚར་གཅོད་གདུག་པ་འདུལ་བའི་ཕྱིར་༎
དུར་ཁྲོད་འབར་བའི་ཆས་ཀྱིས་རབ་ཏུ་བརྒྱན་༎
མེ་རི་སྨུག་ནག་འབར་བའི་དཔལ་དུ་བཅས་༎
གཡོན་ནཁྲོ་མོ་ཁྲོ་གཉེར་ཅན་གནས་པ་།
ཁྲོ་གཉེར་འཇིགས་པའི་ཁ་ཡང་གདངས་༎
གྱེན་དུ་སྐྲ་བརྫེས་གསུས་མོ་ཆེ་༎
ཏྲི་ཤུལ་རྩེ་གསུམ་ཐོད་པ་ཁྱེར་༎
གཏུམ་མོ་དུག་ཧྲུལ་༄༅།  ། གོས་གྱོན་མ་༎
ལུས་ལ་མེ་ལྕེའི་ཕྲེང་བས་བརྒྱན་༎
གཡས་ན་ཁྲོ་མོ་གནས་པ་ནི་༎
སྨུག་ནག་ལན་བུ་གྱེན་དུ་བརྫེས་༎
རིན་ཆེན་སྣ་ལྔའི་དབུ་བརྒྱན་ཅན་༎
སྤུ་གྲིའི་མཚོན་ཐོགས་གསོད་ལ་དགའ་༎
ལྕང་ལོ་དམར་བཀང་སྙིང་དང་བཅས་༎
གཡས་ནས་བསྐྱེད་པ་ཁྲོ་བོའི་གཟུགས་༎
དམར་པོ་གཅེར་བུ་རལ་པ་འཁྱིལ་༎
སུམ་ཅུ་རྩ་གསུམ་དབང་དུ་སྡུད་༎
གསལ་བྱེད་གཡས་ལ་གསོད་བྱེད་གཡོན་༎
སྒྲོལ་བྱེད་དམར་པོའི་ཆ་ལུགས་ནི་༎
དམར་པོ་ཁམ་པ་སྐྲ་ཡང་བརྫེས་༎
རལ་གྲི་གཡས་ལ་སྡིགས་མཛུབ་གཡོན་།
ཁྲག་དང་ཞག་གི་མཚོ་རུ་འཁྱིལ་༎
མི་ཤ་རྟ་ཤ་ཐང་མར་བརྡལ་༎
དེ་ལྟར་ཡན་ལག་རྫོགས་པར་བསྐྱེད་༎
སྒོམ་ཁོག་ལྟ་བའི་ལེའུ་སྟེ་བཅུ་གསུམ་པའོ་༎  ་༎ དེ་ནས་འཇམ་དབྱངས་ཁྲོ་བོ་ཡིས་༎
དམ་ཚིག་འདི་ནི་རབ་ཏུ་གསུངས་༎
དཀོན་མཆོག་མཆོད་ཅིང་སློབ་དཔོན་བཀུར་༎
བྱང་ཆུབ་སེམས་ནི་བཏང་མི་བྱ་༎
འདི་ནི་ཀུན་བཟང་སྤྱོད་པ་དག་། རབ་ཏུ་གནས་པར་བྱ་བ་ཡིན་།
ཁ་ནས་གསང་སྔགས་རྒྱལ་པོ་བཟླས་༎
ཡིད་ལ་ཁྲོ་བོའི་རྒྱལ་པོ་བསྒོམ་༎
ཆོས་སྤྱོད་བགྱི་བ་རྒྱུན་མི་བཅད་༎
བརྟུལ་ཞུགས་སྡོམ་པ་དང་དུ་བླང་༌།
ཁྱད་པར་སྤྱད་པའི་དམ་ཚིག་ནི་།
ཁང་པ་ཚིག་པའི་གམ་མི་འགྲོ་༎
ཡུགས་ས་མོ་དང་ཁ་མི་འདྲེ་༎
ཆལ་གྱིས་ཕོག་པའི་ཁྲུས་མི་བྱ་༎
བ་དམར་གླང་དམར་ཤ་མི་ཟ་༎
བ་དམར་འོ་མ་མི་བཏུང་ངོ་༌༎
འདི་ཡིན་གཞན་ལ་སྨྲ་མི་བྱ་༎
ཞེས་གསུངས་པས་འཁོར་རྣམས་རབ་ཏུ་དགའ་ནས་ཡིད་རབ་ཏུ་དངས་པར་གྱུར་ཏོ་༎
ས་མ་ཡ་དམ་ཚིག་གི་ལེའུ་སྟེ་བཅུ་བཞི
པའོ་༎ ༎ དེ་ནས་ཡང་སྒྲོལ་བྱེད་དམར་པོས
ཞུས་པ་། མྱུར་དུ་བསད་ན་ཇི་ལྟར་གསད་༎
དྲག་པོའི་སྔགས་ལ་ཇི་ལྟར་འཇུག་། ཅེས་སྨྲས་པ་ཁྲོ་བོའི་རྒྱལ་པོས་བཀའ་སྩལ་པ་༎
ང་ཡིས་བྱིན་གྱིས་བརླབས་པ་འདི་༎
སྔགས་འདིས་ཁྱེད་ལ་དབང་བསྐུར་གྱིས་༎
མྱུར་དུ་རྒྱུག་ལ་ལས་གྱིས་ཤིག་།
ཨོམ་སྒྲོལ་གིང་ཤམ་ཤམ་ཙེད་ཙེད་།
ཤ་ཤ་། གིང་ཀ་ར་མ་ནི་།
ཀྲིང་ཀྲིང་ཡ་ཡ་།
ཤོག་ཤོག་དུ་དུ་།
འཐུང་འཐུང་ཁྱེར་ཁྱེར་།
གིང་ཙ་ར་མི་ནི་བྷྱོ་བྷྱོ་།
ཏྲག་རཀྴ་ཙིཏྟ་ལོངས་།
དབུགས་ལོངས་མྱོགས་ཨ་ལོ་ཤ་ཁ་ཐུན་རྦད་།
ཁ་ལ་ཡཀྴ་།
སྙིང་ཏི་ཏ་རྦད་།
ཆེ་གེ་མོ་ཞིག་མ་ར་ཡ་རྦད་།
གིང་རཀྴ་མ་ར་ཡ་གཏུམ་པོ་རྒྱུག་ཡ་།
ཤག་རམ་སྐུ་དྲིལ་།
ཤག་རམ་རྒྱུག་བྲིང་༌།
ཁ་ལོང་ཁ་ཡག་། ཤ་ཏྲག་ཏུ་ལོང་ཡ་།
རག་མོ་རག་མོ་།
ཐོར་ཐོར་བཤོག་། ནིང་ལ་ཏིང་ཏིང་ཁྲག་འཛག་མ་བྷྱོ་།
ཏྲག་རཀྴ་ནག་མོ་དུན་བྷྱོ་།
དུན་ཏིང་མ་ལས་ལ་དུན་བྷྱོ་།
ཆེ་གེ་མོ་ལ་གསེར་ཡ་།
གསད་པ་དྲག་སྔགས་ཀྱི་ལེའུ་སྟེ་བཅོ་ལྔ་པའོ་༎  ་༎ དེ་ནས་འཇམ་དབྱངས་ཁྲོ་བོ་ཡིས་༎
འདི་སྐད་ཅེས་ནི་བཀའ་སྩལ་ཏོ་༎
ཉོན་ཅིག་སྒྲོལ་གིང་དཀར་པོ་ཁྱོད་༎
གཞན་གྱི་རིག་སྔགས་ཟློག་འདོད་ན་༎
སྔགས་པ་ལྷ་དང་བཅས་པ་བྲི་༎
རབ་ཏུ་དབྱེ་བའི་ཚིག་དག་བྱ་།
ཁྲུ་གང་པ་ཡི་མཆོད་རྟེན་བརྩིག་། མཆོད་པའི་ལས་རྣམས་༄༅།  ། བཤམས་ནས་ནི་༎
བྷན་དྷའི་བཟེད་ཞལ་ལྕགས་ཀྱི་གཟར་༎
འཇམ་དཔལ་ནག་པོའི་རབ་གནས་བྱ་༎
ཆེ་གེ་ནང་དུ་རྩལ་ནས་ནི་༎
མཆོད་པ་བསྟན་ཅིང་བསྐོར་བ་བྱ་༎
ཕྱོགས་རླུང་ལངས་ན་ཐུན་དག་འཕང་༌༎
རབ་གནས་བཟང་པོའི་འོག་ཏུ་མནན་༎
དེས་ནི་རིག་སྔགས་གདོན་མི་ཟ་༎
གཉན་དང་ཐུན་གྱིས་བཟློག་པ་བྱ་༎
གཞན་གྱིས་རིགས་སྔགས་གཅད་པའི་ལེའུ་སྟེ་བཅུ་དྲུག
པའོ་༎ ༎ དེ་ནས་ཡང་ལས་ཀྱི་མཐའ་སྡུད
འདི་གསུངས་སོ་༎ གང་ལ་བྱ་བ་གནས་པའི་ས་༎
མཆོད་རྟེན་ལྷ་ཁང་དུད་ཁྲོད་དང་༌༎
ཆུ་སྲིན་ཁ་དང་སྦྲུལ་གྱི་ལྕེ་༎
གོང་སུམ་ཟམ་སྡུར་རྒྱ་གྲམ་ལམ་༎
བཙན་དང་མ་མོ་ཀླུ་དང་བདུད་༎
ལྷ་སྲིན་སྡེ་བརྒྱད་གནས་ཡིན་ཏེ་༎
ཡ་མ་ར་ཛའི་ཞལ་དུ་བཙང་༌༎
ནག་པོ་གཤིན་རྗེའི་འོག་ཏུ་གཟིར་༎
དོན་ཡོད་གྲུབ་པའི་ཕོ་བྲང་གདབ་༎
ཞུགས་པར་བཀུག་ལ་རྒྱ་ཡིས་གདབ་༎
དེ་ལྟར་བྱས་ན་གདོན་མི་ཟ་༎
ལས་ཀྱི་མཐའ་སྡུད་ཀྱི་ལེའུ་སྟེ་བཅུ་བདུན་པའོ
༎ ༎ དྲེགས་པ་ཕོ་མོའི་ལས་རྒྱུད་རྫོགས་སོ
༎ ༎ དྲེགས་པ་ཕོ་མོའི་འདུས་པའི་རྒྱུད་རྡོ
རྗེ་གཏེར་བཞད་རྩལ་ལ་གཏད་པ་།

(༣)༄༅༎ སྤྲིན་གཏུབས་པར་བསམ་ལ་དེ་ཡིས་ཐུབ་ངེས་སོ་༎
མན་ངག་རྣམས་གཅིག་ཏུ་བསྟན་པའི་ལེའུ་སྟེ་ལྔ་པའོ་༎།
། དེ་ནས་ཡང་རིམ་པར་བཀའ་སྩལ་པ་།
སྤྲིན་བརྟག་པ་ནི་།
སྤྲིན་ཁམ་ནག་ལ་ནག་འཕུངས་སྟོད་ན་འབྲུག་པ་དང་༌༎
སྤྲིན་ཁམ་པ་མདུང་ཤིང་བཤར་བ་འདྲ་བ་དང་༌༎
སྤྲིན་ལུག་གི་ལྟོ་ཚིལ་འདྲ་བ་དང་༌༎
གཡག་དང་སེམས་ཅན་གྱི་གཟུགས་འདྲ་བ་དང་༌༎
སྤྲིན་དམར་ནག་ཧྲལ་ཧྲལ་པོ་དང་༌༎
སྤྲིན་ཆར་དགྱེ་དྲིལ་བ་འདྲ་བ་དང་༌༎
དེ་ཡང་མཐའ་སེང་དེ་བྱས་ནས་བྱུང་བའི་དུས་སུ་༎
རང་ཁྲོ་བོ་དམར་སེར་སྤྲིན་གྱི་གསེབ་ན་དབུ་ཚང་ངེ་ཡོད་པར་ང་རྒྱལ་བྱས་ལ་།
ལག་གཡས་པར་རལ་གྲིར་བསམས་ལ་།
སྤྲིན་གཏུབ་པར་བསམ་ཞིང་བཟླས་སོ་༎
ཞེས་གསུངས་སོ་༎
སྤྲིན་བརྟག་པའི་ལེའུ་སྟེ་དྲུག་པའོ་༎ ༎ དེ
ནས་སྡེ་བརྒྱད་གནད་ལ་དབབ་པའི་ཟློག་པ་འདི
གསུངས་སོ་༎ ཨོམ་ཨ་ཏྲི་ནི་བྷ་ལེ་པ
ཤ་རུ་བི་ག་ལ་ཤག་སུ་པ་ཏི་རྦད
གསུངས་སོ་༎ ནན་། ཟློག་ཤིག་བྷྱོ་།
ཁྲམ་བྷྱོ་།
ཤག་སུ་ཏྲ་ཁྲམ་བྷྱོ་།
ཞེས་རང་སྟང་སྟབས་དང་ལྡན་པར་བྱས་ལ་།
མེ་ཐར་པ་ལྟ་བུ་ཁྲོ་བོའི་འོད་ཟེར་གྱི་ཟློག་པར་བསམ་༎
བཛྲ་གམ་པོ་དྷར་བྷ་ད་བྷྱོ་།
ཞེས་གླིང་ཁམས་གཞན་དུ་ཁ་བསྟན་ནོ་༎
སྡེ་བརྒྱད་གནད་ལ་དབབ་པའི་ལེའུ་སྟེ་བདུན་པའོ་༎  ༎ དེ་ནས་བཀའ་སྩལ་པ་༎
སེར་བ་བསྲུང་བ་ནི་སྤྱི་བོར་གསེར་གྱི་རྡོ་རྗེ་རྒྱ་གྲམ་བསམས་ཏེ་༎
མདུན་གྱི་རྭ་དངུལ་ལས་གྲུབ་པ་།
གཡོན་རྭ་ཟངས་ལས་གྲུབ་པ་།
ལྷག་པའི་རྭ་ལྕགས་སུ་གྱུར་པར་བསམས་༎
ཨོམ་ན་ནི་ག་ཛ་མུན་ཏི་ཨ་ཨ་།
ཞེས་བཟླས་སོ་༎
དེ་ནས་ཁྲོ་བོའི་རྒྱལ་པོས་བཅོམ་ལྡན་འདས་ལ
རྟ་མཆོག་དམར་སེར་ལ་ཁྱུང་གི་རྒྱལ་པོ་ག
རུ་ཏ་བཏགས་ལ་བཟླས་པ་ནི་།
ཨོམ་གྷ་རུ་ཏ་ཧི་ས་ཧེ་ཙ་ལ་ཙ་ལ་སྭཧ་།
ཞེས་པའི་སྔགས་འདི་དུང་ངམ་༎
ཆ་ལང་ངམ་༎
རྔ་འམ་།
དྲིལ་བུའམ་༎
འཁོར་རྔ་ལ་སོགས་པ་ལ་རྡོ་ཀྱུས་ཀྱིས་བྲིས
ཏེ་བཟོས་ཤིང་སྒྲ་སྒྲགས་ན་སེར་བ་འཆད་པར
འགྱུར་རོ་༎ སྔར་གཞན་གྱི་སེར་བ་བཏང་བའི་ཤུལ་སྲུང་ན་༎
དཀར་ལམ་གཅད་པའི་མན་ངག་ནི་༎
འཁོར་ལོ་རྩིབས་བཅུ་པ་བྲིས་ནས་ཨ་ནི་ལ་དུ་ནི་ལ་ལ་སོགས་པ་བཀོད་དེ་༎
རབ་གནས་ནི་འཁོར་ལོ་སྟོང་པའི་ངང་ལས་རྟ་མགྲིན་དུ་བསྐྱེད་དེ་༎
ཡེ་ཤེས་སེམས་དཔའ་བསྟིམ་པ་དང་མཆོད་པ་བྱས་ལ་རྟེན་འབྲེལ་སྙིང་པོ་བརྒྱ་རྩ་བཟླས་ལ་༎
མེ་ཏོག་གཏོར་ལ་སྔར་སེར་བའི་གདོང་ལངས་པའི་སར་སྦས་ན་༎
ཕ་རོལ་གྱི་སྔར་བཏང་བའི་ནུས་པ་འཇིག་པར་རྟག་འགྱུར་རོ་ཞེས་གསུངས་སོ་༎
མན་ངག་བསྲུང་བ་དོན་གྱི་ལེའུ་སྟེ་བརྒྱད་པའོ་༎  ༎ དེ་ནས་ཡང་བཀའ་སྩལ་པ་༎
སེར་བ་བསྲུང་པ་ལ་རྣལ་འབྱོར་པའི་རྨི་ལམ་བརྟག་པ་ནི་།
བཟང་བའི་རྟགས་ནི་སྐྱེད་མོས་ཚལ་དང་༌།
འདམ་བུའི་ཚལ་དང་༌།
སྐྱེ་ཤིང་བཟང་པོ་དང་༌༎
ཤིང་ཐོག་སྣ་ཚོགས་དང་༌༎
མེ་ཏོག་ལ་སོགས་བའི་ལྡུམ་ར་བཟང་པོ་དང་༌༎
རྩི་ཤིང་ནགས་ཚལ་བཟང་པོ་འཐུག་པོ་དབང་༄༅༎
བྱེད་པ་ནི་རྨི་ལམ་བཟང་པོའོ་༎
ངན་པའི་རྟགས་ནི་ཞིང་ལ་སྐྱུང་ཁ་དང་བྱ་ནག་ཟ་བ་ནི་བདུད་གནོད་པའོ་༎
རྟ་ཞིང་གསེབ་ཏུ་བྱུང་ན་རྒྱལ་པོ་གནོད་པའོ་༎
བ་གླང་ཞིང་གསེབ་ཟ་ན་གླུ་གནོད་པའོ་༎
ཤ་ཟ་བ་ན་སྨན་ཡིན་༎
གནག་ཟ་ན་འཐབ་གནོད་པའོ་༎
བན་དྷེ་མང་པོ་ལོ་གསེབ་ཏུ་བྱུང་ན་དགེ་བསྙེན་ཡིན་༎
བུད་མེད་ལོ་གསེབ་ཏུ་བྱུང་ནས་མ་མོ་གནོད་༎
རྟ་བ་དང་མི་ཤར་ཡང་ལོ་གསེབ་ཏུ་བྱུང་ན་བཙན་༎
ཁ་བ་དང་རྨུགས་པ་འཐིབས་པ་རྨི་ན་ཡུལ་ལྷ་མི་དགའ་འོ་༎
གཞན་གྱི་རྫིང་བསྒྲིལ་བ་དང་༌༎
རྫ་ཕྲུ་བྱེད་པ་ནི་སེར་གཏོར་མོ་དཔའི་རྟགས་སོ་༎
ཟ་དང་ལོ་མ་ལ་སོགས་པ་ནི་མི་མ་ཡིན་པས་འགྲིབ་༎
གཡུལ་བྱེད་པ་རྨིན་རྩས་ལྔ་ཁར་བསྒྲིམ་༎
སེར་བའི་མཐོ་ཞིག་ན་སེར་སྲུང་ལ་ངན་པས་བཟློག་པ་བྱ་༎
དེ་ལྟར་དེ་རྣམས་ཀྱི་བཅོས་པ་དང་གགས་བསལ་བར་བྱའོ་༎
ཞེས་གསུངས་སོ་༎
རྨི་རྟགས་ཀྱི་ལེའུ་སྟེ་དགུ་པའོ་༎ ༎ དེ
ནས་བཅོམ་ལྡན་འདས་ཁྲོ་བོ་རྟའི་རྒྱལ་པོ་ལ
འཁོར་རྣམས་ཀྱིས་བསྟོད་པ་དང་༌༎
མཆོད་པ་སྣ་ཚོགས་པས་མཉེས་པར་གྱུར་པ་དང་༌༎
བཅོམ་ལྡན་འདས་ལ་ཁྲོ་བོ་བདུད་རྩི་འཁྱིལ་པས་གསོལ་བ་༎
བདག་གིས་རྒྱུད་འདི་ཐོས་པ་ནི་རབ་ཏུ་དགའ་འོ་༎
ཇི་ལྟར་རྒྱུད་གཟུང་བར་བགྱི་ཞེས་གསོལ་པས་༎
ཁྲོ་བོའི་རྒྱལ་པོས་བཀའ་སྩལ་པ་༎
ཁྲོ་བོ་བདུད་རྩི་འཁྱིལ་པ་ཁྱོད་ཀྱིས་ནི་རྒྱུད
འདི་ནི་རྒྱལ་པོ་བསྲུང་བ་ཆེན་པོ་ཞེས་བྱ
སྟེ་གསང་བའི་རྒྱུད་འདི་ནི་ཤིན་ཏུ་གཅེས་པར
གཟུང་ཞིང་༌། རྣལ་འབྱོར་པ་རྣམས་ཀྱི་སྣོད་མིན
པ་ལ་གསངས་ལ་བསྒྲུབ་པར་བྱ་ཞིང་བྱམས་པ
དང་སྙིང་རྗེར་ལྡན་པས་འགྲོ་བའི་ལོ་ཏོག་ཐམས
བསྲུང་བར་བྱ་ཞེས་བཀའ་སྩལ་ཏོ་༎
རྒྱུད་ཡོངས་སུ་གཟུང་བའི་ལེའུ་སྟེ་བཅུ་པའོ་༎།
། ཁྲོ་བོ་ཆེན་པོ་དཔལ་རྟ་མགྲིན་རྒྱལ་པོ
དམར་སེར་གྱི་གསང་བའི་རྒྱུད་ཅེས་བྱ་བ་རྫོགས
༎ ༎ པནྡི་ཏ་བཛྲ་རཏྣ་དང་༌༎

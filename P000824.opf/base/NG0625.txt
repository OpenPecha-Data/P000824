དཀྱིལ་འཁོར་མཆོད་རྫས་དབང་དང་མཚུངས་༎
སྐུ་གསུང་ཐུགས་རྟེན་གང་ཡིན་པ་༎
གདུང་དང་གཟུངས་སོགས་ནང་རྫོང་བཞུགས་༎
བགེགས་བསྐྲད་དག་བྱེད་ཆུ་ཡིས་བཀྲུ་།
ཁྲུས་གསོལ་དྲི་ཡིས་ཐིག་ལེ་བྱ་༎
བདུད་རྩི་ཏིང་འཛིན་ལྡན་པ་ཡིས་༎
ཡེ་ཤེས་སྤྱན་དྲངས་དགུག་སྟིམ་བྱ་༎
རང་བཞྀན་བསྐྱེད་དང་ཏིང་འཛིན་གསུམ་༎
དབྱེར་མེད་བསྟིམ་ཞིང་ཚོག་མཆོད་འབུལ་༎
ཨོམ་ཨཧཧུམ་གསུམ་གནས་གསུམ་བསྐྱེད་།
ཨོམ་ཨཧཧུམ་ཀ་ཡ་བ་ཀ་ཙིཏྟ་ཨ་བྷི་ཤིཉྩ་ཨོམ་ཨཧཧུམ་།
མཁའ་མཉམ་བདེ་གཤེགས་ཐམས་ཅད་ཀྱི་༎
བུམ་པ་ཐོགས་ཤིང་དབང་བསྐུར་བསམ་།
ཨོམ་མ་ནི་པདྨེ་ཧུམ་ཧྲི་།
ཨོམ་ཨཧཧུམ་སྭ་ཧ་སརྦ་ཏ་ཐ་ཏ་ཀ་ཡ་ཨ་བྷི་ཤིཉྩ་ཨོམ་།
ཝཀྐ་ཨ་བྷི་ཤིཉྩི་ཨཧ་ཙིཏྟ་ཨ་བྷི་ཤིཉྩ་ཧུམ་།
སྐུ་རྟེན་རྣམས་ལ་སྤྱན་དབྱེ་བྱ་༎
གསེར་ཐུར་དྲི་ཡི་བྱུག་པ་ཐོགས་༎
ཨོམ་ཨཧཧུམ་།
ཛྙ་ན་ཙཀ་ཤུ་པྲ་བེ་ཤ་ཡ་ཕཏ་།
རྨང་འཛེར་ཚེམས་ཤིང་ཀྲ་ཤ་དང་༌༎
སྐྲ་བཞར་ཐུར་མ་རྒྱན་ཚོགས་དབུལ་། གླེགས་བམ་ལ་ནི་ཞལ་སྤྲོ་བྱ་༎
ཡིག་འབྲུ་རྣམས་ནི་གསུང་རྟེན་དེའི་༎
ལྷ་ཚོགས་གསལ་བསྟིམ་འདི་ཉིད་བཟླས་༎
ཨོམ་ཨཧཧུམ་།
ཨོམ་མ་ནི་པདྨེ་ཧུམ་ཧྲི་ཨ་ཨ་།
ཨི་ཨི་།
ཨུ་ཨུ་།
རྀ་རྀ་།
ལྀ་ལྀ་།
ཨེ་ཨཻ་།
ཨོ་ཨཽ་།
ཨམ་ཨ་།
ཀ་ཁ་ག་གྷ་ང་།
ཙ་ཚ་ཛ་ཛྙ་ཉ་།
ཏ་ཐ་ད་དྷ་ན་།
ཏ་ཐ་ད་དྷ་ན་།
པ་ཕ་བ་བྷ་མ་།
ཡ་ར་ལ་ཝ་།
ཤ་ཤ་ས་ཧ་ཀྴ་ཨ་།
སརྦ་དྷརྨ་པྲ་བེ་ཤ་ཏིཤྠ་ལྷན་།
ན་བཟའ་དར་མདུད་རིམ་རྒྱ་གདབ་༎
མཆོད་རྟེན་ལ་ནི་མངའ་དབུལ་ཏེ་༎
ཡི་དམ་དཀྱིལ་འཁོར་ལྷ་བསྐྱེད་བསྟིམ་༎
སྟོང་གསུམ་སྤྲུལ་སྐུས་གང་བར་བསམ་།
ཨོམ་ཨཧཧུམ་སརྦ་བིདྱ་སྭ་ཧ་།
བཛྲ་དྷརྨ་དྷ་ཏུ་རད་ན་ཀ་ནི་ས་མ་ཡ་ཏིཤྠ་ལྷན་།
འབྲས་བུས་ཡང་སྙིང་རྟེན་འབྲེལ་ནི་༎
བརྒྱ་བཟླས་བཀྲ་ཤིས་རབ་གནས་བྱ་༎
ཡོན་དབུལ་གཏང་རག་མཆོད་པ་བྱ་༎
ཁ་སྤྱོད་རྟེན་འབྲེལ་བཟང་པོ་སྒྲིག་། འགྲོ་དོན་བཀྲ་ཤིས་བདེ་ལེགས་འབྱུང་༌༎
ཞེས་བཀའ་སྩལ་ཏོ་༎
ཐུགས་རྗེ་ཆེན་པོ་གསང་བ་འདུས་པའི་རྒྱུད་ལས་།
འགྲོ་དོན་ལ་སོགས་བསྟན་པའི་ལེའུ་སྟེ་དགུ་པའོ་༎  ༎ དེ་ནས་བཅོམ་ལྡན་རིགས་བདག་ལ་༎
འདུས་པའི་འཁོར་གྱི་ཡང་ཞུས་པ་༎
རྩོལ་མེད་ངོ་མཚར་མཆོག་གི་རྫས་༎
ཟོས་པས་སངས་རྒྱས་ཐོབ་པའི་ཐབས་༎
བདག་ཅག་འཁོར་ལ་བཀའ་སྩོལ་ཅིག་། བཅོམ་ལྡན་འདས་ཀྱི་བཀའ་སྩལ་བ་།
ངོ་མཚར་དེ་ཉིད་སྒྲུབ་པ་ལ་༎
བྱང་ཆུབ་སེམས་ལྡན་རྣལ་འབྱོར་གྱིས་༎
འགྲོ་དོན་འཁོར་བ་དོང་སྤྲུག་ཐབས་༎
དལ་འབྱོར་ཆོས་ལྡན་མི་ལུས་ནི་༎
བདུན་ནི་བརྩེགས་མར་སླངས་པ་ཡི་༎
ངེས་པར་ཡིད་ཆེས་བདེན་པ་དེའི་༎
རོ་སླངས་ཤ་རྣམས་ལེགས་པར་བསྐམས་༎
གྲུབ་ཐོབ་གནས་ཆེན་དགེ་བའི་སར་།
ཁང་གསར་དཀར་ཞལ་གྲུ་བཞིའི་ནང་༌༎
དཀྱིལ་འཁོར་བུམ་པ་ཆས་ལྡན་ནང་༌༎
སྐྱེ་བདུན་ཤ་སྐམ་སྲན་ཚད་ལ་༎
བཟང་དྲུག་གླ་རྩི་ཨ་མྲྀ་ཏ་༎
གྲུབ་ཐོབ་ཤ་ཆེན་རྟག་ཏུ་ངུ་༌༎
གྲོ་འམ་འབྲས་ཕྱེ་ཕུལ་གང་སྦྱར་༎
རྒྱལ་༄༅༎
རིགས་བུ་ཆུང་བྱ་རྒོད་ཤ་།
ཡོད་ན་སྐྱབས་སུ་སྦྱར་བྱས་ཏེ་༎
དགེ་སློང་དྲི་ཆུ་མཐར་ནུ་སྦྱར་༎
རིལ་ལུ་སྲན་ཚད་དྲང་མེད་སྦྱར་༎
མཆོད་བསྟོད་ཚོགས་འཁོར་དཔག་མེད་བྱ་༎
ཇྀ་སྲིད་གཟུངས་འཛིན་མང་ན་རབ་༎
རིལ་བུ་རེ་ལའང་ལྷ་རེ་བསྐྱེད་༎
འོད་ཟེར་འཕྲོ་འདུའི་ཏིང་ཛིན་གྱིས་༎
རིག་པའི་རྒྱལ་པོ་འདི་བཟླས་སོ་༎
ཨོམ་མ་ནི་པདྨེ་ཧུམ་ཧྲི་།
འོད་དང་སྒྲ་དང་དུ་བ་དང་༌།
དྲི་བཟངས་སྨན་རྣམས་བཟང་པོའི་ལྟས་། དེ་ལྟར་བྱུང་ན་སྔགས་འདི་སྤྲེལ་༎
ཨོམ་ཨཧཧུམ་སྭཧ་།
མུམ་ལམ་མམ་པྱམ་ཏམ་།
སརྦ་ཏ་ཐ་ག་ཏ་མ་ཧ་པནྩ་།
ཨོམ་ཨ་ཡུ་ཛྙ་ན་མ་ཧ་པུ་ན་ཏི་ཐ་ཨོམ་།
དེ་ནས་གཞན་དོན་སྤྱོད་པའི་ཕྱིར་༎
འདུལ་བྱ་སྦྱང་ཕྱིར་ཁྲུས་ཡང་བྱ་།
ཞག་བརྒྱ་ཁ་གསོ་རྗེས་སྣང་བཞིན་༎
དེ་ནས་དབང་བསྐུར་རིམ་པ་ནི་།
ཨོམ་མ་ནི་པདྨེ་ཧུམ་ཧྲི་།
སརྦ་ཐ་ག་ཏ་ཨ་བྷི་ཤིཉྩ་ཧྲི་ཨ་།
དབང་དུས་རིལ་བུ་གསུམ་ཡང་སྦྱིན་༎
ལྷ་བསྐྱེད་དྲི་ཆུས་ཆུ་སྡེབས་བཏང་༌༎
ལྷ་ལ་ལྷ་ཐིམ་དབྱེར་མེད་བསམ་།
རིལ་བུ་སུ་ཡི་ལྟོར་སོང་བ་༎
ཚེ་རབས་གང་དང་གར་སྐྱེས་ཀྱང་༌༎
སྤྱན་རས་གཟིགས་དང་འབྲལ་མི་སྲིད་༎
བདག་པས་གཞན་གཅེས་འགྲོ་དོན་སྤྱོད་༎
ཡིག་བརྒྱ་བཟླས་ཤིང་དམ་ཚིག་བསྲུང་༌༎
ཐམས་ཅད་འཁོར་བ་དོང་ནས་སྤྲུག་། ཅེས་བཀའ་སྩལ་ཏོ་༎
ཐུགས་རྗེ་ཆེན་པོ་གསང་བ་འདུས་པའི་རྒྱུད་ལས་།
སྐྱེ་བདུན་མཆོག་གི་སྒྲུབ་པའི་ལེའུ་སྟེ་བཅུ་པའོ་༎  ༎ དེ་ནས་རིགས་ཀྱི་བདག་པོ་ལ་༎
འདུས་པའི་འཁོར་གྱིས་ཡང་གསོལ་པ་།
ཀྱེ་ཀྱེ་བཅོམ་ལྡན་ཐུག་རྗེ་ཅན་༎
འགྲོ་ཀུན་སྙིང་རྗེས་གཟུང་བའི་ཕྱིར་༎
རོ་སྲེག་རྒྱ་ཚིག་རིམ་པ་གང་༌༎
བདག་ཅག་འཁོར་ལ་བཀའ་སྩོལ་ཅིག་། ཞུས་པའི་ལན་དུ་བཀའ་སྩལ་པ་།
ཉོན་ཅིག་རིགས་འདུས་སྤྲུལ་པའི་འཁོར་༎
བླ་མ་འམ་ནི་ཕལ་ལ་སོགས་༎
བག་ཆགས་དངོས་པོ་སྒྲིབ་སྦྱང་ཕྱིར་༎
སྲེགས་ཀྱི་རིམ་པ་བསྟན་པར་བྱ་༎
རྣམ་ཤེས་ལྔ་བྲེལ་བེམས་པོའི་ལུས་༎
བག་ཆགས་སྦྱངས་པས་ཐར་པ་ཐོབ་།
སྦྱང་གཞི་ཕྱི་དང་ནང་གི་རོ་།
སྦྱོང་བྱེད་འབྱུང་བ་ཡེ་ཤེས་མེ་༎
འབྱུང་བའི་མེ་ཡི་བག་ཆགས་སྦྱོང་༌༎
ཡེ་ཤེས་མེ་ཡིས་ཉོན་མོངས་སྲེག་། སྔོན་འགྲོ་ས་གཙང་ཀླུ་མེད་སར་༎
དབང་ལྟར་ས་ཡི་ཆོ་ག་དང་༌༎
དཀྱིལ་འཁོར་བུམ་པ་རྫས་སོགས་བསྒྲུབ་༎
དཀྱིལ་འཁོར་སྟེང་དུ་སྲེག་ཁང་བྱ་༎
མདའ་གང་བཞི་སྒོམ་བུམ་པར་བྱ་༎
ཐབ་ཁུང་ཟླུམ་པོ་དབུས་གྲྭ་གསུམ་༎
དྲི་བཟངས་ཤིང་ལ་འབྲི་མར་བསྒྲུམ་༎
སྤཽས་སོགས་དྲི་ཆུས་ལེགས་བཀྲུས་ཏེ་༎
ཨོམ་སྭ་བྷ་བ་བི་ཤུདྷེ་སྭ་ཧ་།
གཤེད་སྒྲེལ་སྣུམ་རྗས་དག་གིས་དྲིལ་༎
བླ་མ་སོགས་ལ་མཆོད་བསྟོད་སྒྲུབ་༎
ཐ་མལ་རོ་ལ་བདུན་ཚིག་བཞིན་༎
ཆོག་གི་རོ་ལ་གདུགས་གསུམ་དབུབ་༎
འཕན་སོགས་རྒྱན་དང་མཆོད་པའི་ཚོགས་༎
ལེགས་བཤམས་ཕྲིན་གཞུང་བཤགས་སྐོང་བྱ་༎
ཡན་ལག་བདུན་སོགས་ཚོགས་འཁོར་བྱ་༎
འཁོར་ལོ་ཁྲུ་གང་འདབ་བཞི་བྱ་།
ལྷ་བརྒྱ་ཁ་དོག་ལྔ་ཡི་དབུས་༎
གསང་འདུས་རིགས་ལྔའི་སྙིང་པོ་བྲི་།
ཨོམ་མ་ནི་༄༅༎
པདྨེ་ཧུམ་ཧྲི་།
མོམ་བཛྲ་གྷྲིག་ཡུམ་།
འདབ་བརྒྱ་ལ་ནི་ཡི་གེ་བརྒྱ་༎
ཨོམ་བཛྲ་ས་ཏྭ་ས་མ་ཡ་།
དེ་ཉིད་རོ་ཡི་སྙིང་ཁར་གླན་༎
གཟུངས་ཐག་བཏགས་ཤིང་སུམ་སྒྲིལ་སྒོམ་༎
དམིགས་པ་སྤྲོ་བསྡུ་ཡང་སྙིང་བཟླས་༎
ཡེ་ཤེས་མེ་འབར་ཉོན་མོངས་བསྲེགས་༎
ཨོམ་ཨཧཧུམ་ཨག་ན་ཡེ་ཛྭ་ལ་རམ་།
འབྱུང་བའི་མེ་སྤར་བག་ཆགས་སྦྱང་༌༎
ལྷ་བསྐྱེད་བསྲེག་རྫས་རིམ་པར་འབུལ་༎
ཨོམ་སྭ་བྷ་བ་ཨག་ན་ཡེ་།
མ་མ་ཤན་ཏིང་ཀུ་རུ་ཡེ་སྭ་ཧ་།
སརྦ་ཀརྨ་ཨ་བ་ར་ན་བི་ཤུུ་དྷེ་ཤན་ཏིང་ཀུ་རུ་ཡེ་སྭ་ཧ་།
མཆོད་བསྟོད་ཆོ་ག་རྒྱས་པར་བྱ་༎
ལས་བཞིའི་སྦྱིན་སྲེག་ཤམ་བུར་བཏགས་༎
རྗེས་བསྡུ་ལྷ་གཤེགས་གདུང་རུས་ལ་༎
ཚ་ཚ་གདབ་ཅིང་དགེ་བར་བསྔོ་༎
འབྲས་བུ་ཐར་ལམ་མཆོག་ཐོབ་བོ་༎
ཞེས་བཀའ་སྩལ་ཏོ་༎
ཐུགས་རྗེ་ཆེན་པོ་གསང་བ་འདུས་པའི་རྒྱུད་ལས་།
རོ་བསྲེགས་པའི་ལེའུ་སྟེ་བཅུ་གཅིག་པའོ་༎  ་༎ འགྲོ་ཀུན་ཐུགས་རྗེས་གཟུང་བའི་ཕྱིར་༎
བདུན་ཚིག་རིམ་པ་བསྟན་པ་ནི་༎
རྟེན་མེད་བར་དོའི་རྣམ་ཤེས་ཉིད་༎
བར་དོར་འཁྱམས་པ་ཞེ་དགུའི་བར་༎
རྟག་ཚིག་རྟག་ཚིག་རིམ་པར་བྱ་༎
མཚན་བྱང་རྟེན་ལ་དྲང་དུ་དགུག་། བགེགས་སྐྲོད་གཤེད་འབྲེལ་དྲག་ཏུ་བྱ་༎
དཀྱིལ་འཁོར་བུམ་པ་རྫས་ལྡན་བཤམ་༎
རིགས་དྲུག་གནས་ནས་རིམ་པར་དྲངས་༎
ཐུབ་པ་དྲུག་ལ་བླུད་གཏོར་འབུལ་༎
ངན་སོང་སྒྲིབ་པ་སྦྱོང་བའི་སྔགས་༎
ཨོམ་མ་ནི་པདྨེ་ཧུམ་ཧྲི་།
ཨོམ་བཛྲ་ས་ཏྭ་ས་མ་ཡ་།
མ་ནུ་པ་ལ་ཡ་།
བཛྲ་ས་ཏྭ་ཏྭེ་ནོ་པ་།
ཏིཤྠ་དྲྀ་དྷོ་མེ་བྷ་བ་སུ་ཏོ་ཤྱོ་མེ་བྷ་བ་།
སུ་པོ་ཤྱོ་མེ་བྷ་བ་།
ཨ་ནུ་རག་ཏོ་མེ་བྷ་བ་།
སརྦ་སིདྷི་མ་མེ་པྲ་ཡཙྪ་།
སརྦ་ཀརྨ་སུ་ཙ་མེ་།
ཙི་ཏམ་ཤྲེ་ཡཧཀུ་རུ་ཧུམ་།
ཧ་ཧ་ཧ་ཧ་ཧོ་།
བྷ་ག་བན་།
སརྦ་ཏ་ཐ་ག་ཏ་ཧྲྀ་ད་ཡ་།
མ་མེ་མུན་ཙ་།
བཛྲ་བྷ་བ་།
མ་ཧ་ས་མ་ཡ་བཛྲ་ས་ཏྭ་ཨ་།
ལས་ངན་ནད་དང་སྒྲིབ་པ་ཐམས་ཅད་ཤུདྡྷེ་ཤུདྡྷེ་བི་ཤུདྷེ་ཤན་ཏིང་ཀུ་རུ་ཡེ་ས་ཧ་།
སྔགས་ཀྱི་འོད་དེར་ལས་སྒྲིབ་སྦྱང་༌༎
སངས་རྒྱས་སྟོང་རྩའི་མཚན་འབུམ་ཀླག་། མཚན་བྱང་བསྲེག་ལ་ཚ་ཚ་གདབ་༎
དུར་རྒྱགས་ཚོགས་ཀྱི་འཁོར་ལོ་བྱ་༎
བདེ་ཆེན་གནས་སུ་ལམ་ཡང་བསྟན་༎
ཆོས་དབྱིངས་སྐྱེ་མེད་རྒྱ་ཡིས་གདབ་།
ཚེ་འདས་བླ་མེད་འབྲས་ཐོབ་ངེས་༎
ཞེས་བཀའ་སྩལ་ཏོ་༎
ཐུགས་རྗེ་ཆེན་པོ་གསང་བ་འདུས་པའི་རྒྱུད་ལས་།
རོ་བསྲེག་བདུན་ཚིགས་ཀྱི་རིམ་པ་དེ་བཅུ་གཉིས
པའོ་༎ ༎ དེ་ནས་བཅོམ་ལྡན་རིགས་བདག་ལ
༎ འདུས་པའི་འཁོར་གྱིས་ཡང་གསོལ་པ་༎
ཀྱེ་ཀྱེ་མགོན་པོ་འོད་དཔག་མེད་༎
ནད་གདོན་འབྱིན་པའི་དབྱུག་ཆོས་གང་༌༎
བདག་ཅག་འཁོར་ལ་བཀའ་སྩོལ་ཅིག་། བཅོམ་ལྡ་འདས་ཀྱི་བཀའ་སྩལ་པ་༎
ཉོན་ཅིག་རིགས་འདུས་སྤྲུལ་པའི་འཁོར་།
གེགས་སེལ་དབྱུག་པའི་མན་ངག་ནི་།
འདི་ལ་བདག་དོན་ཕྲིན་ལས་གསུམ་༎
རྒྱུ་ནི་སྨྲ་བཤད་སྤ་དཀར་ཏེ་༎
དྲང་ལ་འདྲིལ་ཞིང་སྣུམ་ལ་མཉེན་།
མ་བཅོས་ལྷུན་གྱི་གྲུབ་པའི་གདའ་༎
དོན་ངོ་རང་ལ་སྤྲད་པ་སྟེ་༎
རང་༄༅༎
བྱུང་ཡིན་པས་དྲང་པོ་ལ་༎
ཐམས་ཅད་རྫོགས་པས་འགྲིལ་བའོ་༎
འཁོར་འདས་ཀུན་གྱི་གཞིས་ཏེ་སྣང་༌༎
གང་ལྟར་ཀྲིང་པ་དེ་ལྟར་མཉེན་༎
འཕྲིན་ལས་དབྱུག་པ་ནད་གདོན་འཇོམས་༎
རླུང་མཁྲིས་བད་ཀན་གཟེར་ལ་སོགས་༎
བརྡེག་ཏུ་རུང་དང་མི་རུང་དང་༌༎
བརྡེག་པའི་གནས་རྣམས་རིམ་པ་བརྟག་། བརྡེག་ཚེ་དབྱུག་པའི་བརྗིད་ཙམ་བྱ་༎
དབྱུག་པའི་ཚད་ནི་ཁྲུ་གང་ངོ་༌༎
རྩ་དང་རླུང་གི་གསང་ལ་བརྡེག་། ནད་རྣམས་མ་ལུས་ཞི་བར་འགྱུར་༎
ཡིག་བདུན་འབུམ་ཟླས་༎
རྟེན་འབྲེལ་རབ་གནས་ལེགས་པར་བྱ་༎
རྟག་ཏུ་མི་འབྲལ་ལུས་ལ་བཅང་༌༎
གདོན་ལ་དབང་ཆེན་ཏ་རུ་བསམ་།
དབྱུག་པའི་ལེའུ་སྟེ་བཅུ་གསུམ་པའོ་༎  ༎ དེ་ནས་བཅོམ་ལྡན་རིགས་བདག་ལ་༎
འདུས་པའི་འཁོར་གྱི་ཡང་གསོལ་པ་༎
ཀྱེ་ཀྱེ་མགོན་པོ་འོད་དཔག་མེད་༎
བླ་མེད་རྒྱུད་འདི་གང་གིས་འཆང་༌༎
འགྲོ་དོན་ལུང་གི་རིམ་པ་གང་༌༎
ཞུས་པའི་ལན་དུ་བཀའ་སྩལ་བ་༎
ཉོན་ཅིག་རིགས་འདུས་སྤྲུལ་པའི་འཁོར་༎
གསང་བ་མཆོག་གི་རྒྱུད་འདི་ནི་༎
ཨུ་རྒྱན་གྷན་དྷོ་ཤར་གྱི་ཕྱོགས་༎
རི་བོ་གྲུ་འཛིན་ཏ་ལའི་གནས་༎
རིགས་གསུམ་མགོན་པོའི་ཕོ་བྲང་དེར་༎
རྡོ་རྗེ་རྣལ་འབྱོར་མ་ཡིས་སྦས་༎
ངས་སྤྲུལ་ཀོ་ཤའི་མཚོ་གླིང་དུ་༎
པདྨ་ལས་འཁྲུངས་སྤྲུལ་པའི་སྐུ་༎
ཚེ་ལ་དབང་བའི་རིགས་འཛིན་ལ་༎
བཀའ་ཡི་བབས་དང་བཅས་ཏེ་གནང་༌༎
ཨུ་རྒྱན་རྒྱ་གར་ཤར་ནུབ་ཏུ་༎
དེ་ཡིས་བསྟན་པ་དར་བར་བྱེད་༎
མ་འོངས་བསྟན་པའི་སྒྲོན་མེ་འདི་༎
ཤཀ་ཐུབ་མྱ་ངན་འདས་ནས་ཀྱང་༌༎
ལོ་ནི་སུམ་སྟོང་ཉེ་བ་ན་༎
རྡོ་རྗེ་གདན་གྱི་བྱང་ཕྱོགས་རོལ་༎
རི་བོ་ནག་པོ་བཅུ་གསུམ་འདས་།
ཁ་བ་ཅན་གྱི་རྒྱལ་ཁམས་སུ་༎
འགྲོ་མགོན་ཐུགས་རྗེའི་འདུལ་ཞིང་དེར་༎
ཐུགས་རྗེའི་སྤྲུལ་སྲས་རྒྱུད་འཛིན་གྱིས་༎
ཡིག་བརྒྱ་བསྟན་པ་འཛིན་སྐྱོང་བསྲུང་༌༎
རིམ་པ་བཞིན་དུ་དོན་གཉིས་སྤྱོད་༎
རྒྱུད་མཆོག་འདི་ཡང་དོན་གནང་འགྱུར་༎
ཅེས་བཀའ་སྩལ་ཏོ་༎
ཐུགས་རྗེ་ཆེན་པོ་གསང་བ་འདུས་པའི་རྒྱུད་ལས་།
འགྲོ་འདུལ་ལུང་བསྟན་པའི་ལེའུ་སྟེ་བཅུ་བཞི་པའོ་༎།
། མ་ཁ་ད་ན་།
བ་༔་དེ་ནས་བཅོམ་ལྡན་རིགས་བདག་ལ་༎
འདུས་པའི་འཁོར་གྱི་ཡང་གསོལ་པ་༎
ཀྱེ་ཀྱེ་མགོན་པོ་འོད་དཔག་མེད་།
རྒྱུད་དོན་གཏད་རྒྱའི་རིམ་པ་གང་༌༎
སྟོན་པས་འཁོར་ལ་བཀའ་སྩལ་པ་། ཉོན་ཅིག་འདུས་པའི་འཁོར་ཚོགས་ཉོན་།
ཡང་སྙིང་རྒྱུད་འདིའི་གཏད་རྒྱ་ནི་༎
ཇི་སྲིད་སེམས་ཅན་མང་པོའི་སར་༎
སྙིང་རྗེའི་སེམས་ཀྱི་སྦྱིན་པར་བྱ་༎
རྒྱལ་ཁམས་ཐམས་ཅད་མ་ནིར་བཀུལ་༎
དབྱངས་སུ་བླང་ཤིང་བྲོ་རུ་འཁྲབ་༎
གནས་ལུགས་དོན་གྱིས་བདག་གྲོལ་བྱ་༎
གྲོལ་ནས་འགྲོ་བ་གཞན་དོན་དུ་༎
གང་ལ་གང་འདུལ་ཆོས་འཁོར་བསྐོར་༎
སྐལ་ལྡན་དམ་ལྡན་ངང་ཚུལ་ཅན་༎
བྱམས་སེམས་སྙིང་རྗེ་གཏོང་ཕོད་ཅན་༎
བདག་པས་གཞན་གཅེས་སྐྱེས་བུ་ལ་༎
ཡང་གསང་སྙིང་གི་རྒྱུད་འདི་༄༅༎
གཏད་༎
རྒྱུད་འདི་རིན་ཆེན་སྣ་ལྔས་བྲིས་༎
གཙུག་གི་ནོར་བུར་བཅང་བར་བྱ་༎
གང་ཞིག་བློ་དམན་བློ་ཆུང་དང་༌༎
དད་བརྩོན་སྙིང་རྗེ་བརྟེན་མེད་ཅིང་༌༎
བླ་མ་མི་འཁུར་ཆོས་བརྒྱད་ཅན་༎
དམ་མེད་རྣམས་ལ་རྒྱས་གདབ་པའོ་༎
ཕྱོགས་བཅུའི་དུས་གསུམ་སངས་རྒྱས་རྣམས་༎
ཐུགས་རྗེ་ཆེན་པོར་མ་གྱུར་མེད་༎
དེ་ཉིད་སྐུ་གསུང་ཐུགས་བྱས་པ་༎
གསང་བའི་རྒྱུད་འདིར་མ་འདུས་མེད་༎
འདི་ནི་རང་བྱུང་གསང་བའི་རྒྱུད་༎
སྐལ་ལྡན་ཐུགས་སུ་གཏད་རྒྱའོ་༎
ཞེས་བཀའ་སྩལ་ཏོ་༎
དེ་ནས་རིགས་འདུས་སྤྲུལ་པའི་འཁོར་རྣམས་རང་རང་ཐུགས་རྗེ་ཆེན་པོར་རིགས་ནས་ཡི་རངས་ཏེ་།
རང་བྱུང་ཡེ་ཤེས་ངང་དུ་སྤྱོད་པར་གྱུར་ཏོ་༎
དུས་གསུམ་གྱི་རྒྱལ་བ་མ་ལུས་ལ་གསང་བ་འདུས་པའི་རྒྱུད་ལས་།
རྒྱུད་དོན་གཏད་རྒྱའི་ལེའུ་སྟེ་བཅོ་ལྔ་པའོ་༎
༎ གསང་བའི་རྒྱུད་མཆོག་བླ་ན་མེད་པ་རྫོགས
སོ་༎ ༎ གསང་བའི་རྒྱུད་འདི་ཨུ་རྒྱན་ཆེན
